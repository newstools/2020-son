DIE gemeenskap van Eersterivier is in rou na ’n vrou en haar tienerseun by hul huis doodgeskok het. Die voorval het Woensdag in Suiderkruisstraat in Perm Gardens, Eersterivier plaasgevind. Na wat verneem word het die 32-jarige aan ’n kragdraad in haar huis gewerk toe sy per ongeluk in ’n plas water trap. Haar 13-jarige seun wou haar help, maar het ook geskok. Die ma en seun is albei op die toneel dood. Kol. André Traut, ’n polisiewoordvoerder, sê die omstandighede rondom die voorval word nog ondersoek. “Ons het ’n geregtelike nadoodse ondersoek geopen.”