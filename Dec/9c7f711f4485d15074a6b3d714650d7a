Liewe Antie Mona MY VROU van die afge­lope 15 jaar het laas week ons huis verlaat. Sy bly nou by iemand met wie ons op ’n tyd goeie vriende was. Hulle twee werk ook saam en ek het nooit vermoed dat hulle ’n ding aan het nie. Sy sê hulle complete mekaar. Maar wat van my en die kinders? Die kinders is devastated. Ek weet nie wat om te doen nie. – Geskokte Pa, WhatsApp Hierdie is ’n skok soos min vir jou en die kinders. Niemand van julle was dit te wagte of het selfs enige iets vermoed nie. Haar
 tydsberekening suck regtig. Nie dat daar ooit ’n goeie tyd vir sulke 
slegte nuus is nie, maar baie kinders is nog besig met hul eksamens. Hoe
 swaar dit ook al vir jou is om met dié nuus te deal, sal jy jou kinders
 se vrese moet aanspreek. Gesels openlik en openhartig met hulle 
hieroor. Laat hulle weet dat húlle niks verkeerd gedoen het en dat die gebeure geensins hul skuld is nie. Laat hulle weet jy is daar vir hulle en maak nie saak hoe moeilik dinge nou lyk nie, julle sal saam hierdeur kom. Maklik gaan dit nie wees nie, maar Antie hou duim vas dat alles vir jou en die kids sal uitwerk.