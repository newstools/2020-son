LIVERPOOL se baas, Jürgen Klopp, het hul Premierliga-teenstanders gewaarsku dat sy kampioenspan in staat is om Crystal Palace se loesing van 7-0 te herhaal. Die Premierliga-kam­pioen was Saterdag op Selhurst Park in ’n verwoestende bui deur sy grootste sege weg van Anfield te behaal. Die Reds, wat goed op dreef lyk om hul titel te verdedig, het hul vorige beste wegsege van 7-1 oor Derby County in 1991 verbeter deur Palace­ se Eagles genadeloos af te skiet. Takumi Minamino, Sadio Mané en Roberto Firmino het teen rustyd aan die span van Merseyside ’n gemaklike voorsprong van 3-0 besorg. Die kaptein, Jordan Henderson, Firmino en ’n dubbel deur Mo Salah, wat van die bank af gespeel het, het die loesing voltooi. Liverpool het beslis ’n marker vir sy teenstanders neergelê en Klopp back sy kampioenspan om soortgelyke vertonings in die toekoms op te dis. “Ja, natuurlik sal ons dit weer kan doen, maar dis harde werk,” wys die Duitser uit. “Ons moes egter versigtig wees, want Palace het baie teenaanvalle geloods waarin dit belangrik was dat ons ’n voet of toon by die bal moes kry om hom te stuit. Hy het oomblikke gehad in die eerste helfte, ons verstaan dit, maar ons afronding was net te klinies op die regte oomblikke. “Met ’n voorsprong van 3-0 teen rustyd was die wedstryd ook nie verby nie. “Dis waarom ons gefokus moes bly. “Die spelers het die vermoë gehad om dit te doen. “Dit gebeur egter nie elke week nie, maar dit het wel vandag gebeur. Respekteer ons.” Klopp moes ook nogal vure doodslaan nadat Mané sy ontevredenheid getoon het toe Salah hom in die tweede helfte deur vervang het. Volgens Klopp is daar egter geen onmin in die kamp nie. “Hy was nie kwaad omdat Mo hom vervang het nie; dis omdat hy nie kon aanbly vir die free-kick wat ons gekry het nie. “Ons is almal mens en reageer anders op sekere dinge in die lewe,” verduidelik Klopp. “Alles is totaal uitgesorteer ná die wedstryd. Alles is oukei. “Ons sal ’n goeie Kersfees geniet, maar ongelukkig is die seisoen nog ver van klaar. “Daar is ook nog ’n paar wedstryde wat voorlê. “Ons sal slaggereed moet wees en op die beste manier moontlik daarop voorberei.” Klopp se eweknie van Palace, Roy Hodgson, sê die verleentheid is swaar om te verwerk. “Dis my en die klub se grootste nederlaag. Ons vat dit baie swaar, want dis ’n nuwe ervaring. “Ek kan niks positiefs hieroor sê nie,” voeg Hodgson by. – AP