AS JY lekker wil lag, is die plaaslike Netflix-reeks How to Ruin Christmas: The Wedding perfek vir jou. Die skreeusnaakse reeks handel oor Tumi Sello, die swartskaap van die familie. Sy hou vir die eerste keer in jare Krismis met haar wanfunksionele familie. Dit is natuurlik nie ’n merry return vir die verlore dogter nie. Jy kan haar eerder beskryf as die Grinch wat haar familie se Krismis-vreugde steel. Tumi is ’n groot doring in die vlees en verwoes haar jonger suster se Krismis-troue voordat dit nog kan plaasvind. Dan moet sy waansinnig spook om haar sussie se spesiale dag te red. Van ons mees geliefde sterre speel in dié minireeks van drie episodes. Gesig Die pragtige media-persoonlikheid en aktrise Thando Thabethe, die aantreklike Yonda Thomas en die snaakse Busi Lurayi is almal in die rolverdeling. Van die ander sterre wat in die komiese reeks gesig wys, is die ervare Desmond Dube, Rami Chuene en Motlatsi Mafatshe.