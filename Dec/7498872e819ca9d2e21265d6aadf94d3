Covid-19-feesseisoen-regulasies wat Maandagaand deur pres. Cyril Ramaphosa aangekondig is verwelkom. Hulle het egter ook kommer gedeel oor hoe dit toegepas sal word. John Steenhuise van die DA sê van die beperkings is nodig en daarom verwelkom hulle die verdere beperkings. Hy noem dat die DA egter bekommerd is oor hoe die rergering dit gaan toepas. "Die sluiting van strande in KwaZulu-Natal gaan ongelooflik moeilik wees om af te dwing. "Waar gaan die polisiehulpbronne vandaan kom, om honderde-duisende mense te keer om na die strand te gaan?" Volgens die EFF het die regering nie die eerste paar weke van lockdown gebruik om die gesondheidstelsel van die land voldoende voor te berei nie. Die party se woordvoerder, Vuyani Pambo, sê: "Toe ons vroeër vanjaar in lockdown gaan moes ons daardie tyd gebruik het om seker te maak dat ons al die hulpbronne gebruik om behoorlike infrastruktuur te bou." "Ons is veronderstel om nou instaat te wees om diegene wie siek is te versorg, maar steeds sterf mense op parkeerterreine omdat hospitale vol is." Die selektiewe beperking op die verkoop van alkohol oor naweke is ook 'n bron van kommer vir die EFF. "Stellenbosch word toegelaat om naweke alkohol te verkoop, terwyl almal in die res van die land dit nie oor 'n naweek kan koop nie. "Ons broers en susters in Soweto, Seshego en Gugs doen nie wynproe nie," aldus Pambo. Intussen sê Naren Singh van die  Inkatha Vryheidsparty dat die maatreëls is nodig vir Suid-Afrikaners om verantwoordelik op te tree. "Desperate tye vra vir desperate maatreëls. Hy voeg by: "Ons verwelkom die maatreëls soos aangekondig, maar beklemtoon en doen 'n beroep op Suid-Afrikaners om verantwoordelik op te tree." - SABCnews