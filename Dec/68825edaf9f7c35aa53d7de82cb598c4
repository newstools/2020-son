'N MAN wat 'n vrou doodgesteek het is tans onder polisiebewaking in die hospitaal en sal binnekort in die hof op aanklag van moord verskyn. Die voorval het Vrydag plaasgevind toe die 23-jarige die 30-jarige vrou by 'n tavern in Taung in die Noordwes gesteek het. Volgens kol. Amanda Funani, 'n polisiewoordvoerder, het die man die vrou met 'n mes in die nek gesteek. "Die vrou is oppad na die hospitaal oorlede. "Die verdagte is ook na die hospitaal geneem nadat hy deur twee mans, wie die voorval gesien het, aangerand is." Funani noem dat die motief vir die voorval is nog onbekend. - News24