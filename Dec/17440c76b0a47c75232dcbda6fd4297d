DIT BLYK die jaar 2020 hou nou maar eenmaal net nie op met surprises nie. Dr. Zweli Mkhize het Vrydagaand aangekondig daar is 'n nuwe variant van die Corona-virus in Suid-Afrika ontdek. Dit kom nadat wetenskaplikes sedert Maart honderde monsters van die virus ontleed het. Voorlopige inligting toon dat die second wave van infeksies wat Suid-Afrika ervaar word deur die nuwe variante, wat meestal jong mense besmet, gedryf. Volgens data kon wetenskaplikes die oorsprong van die oorheersende variant van die virus in Suid-Afrika ontdek. Prof. Tulio De Oliviera, direkteur van KRISP aan die Universiteit van KwaZulu-Natal, verduidelik: "Dit was in Nelson Mandelabaai in die Oos-Kaap en het na die Tuinroete in die Wes-Kaap, KwaZulu-Natal en ook Kaapstad versprei." Hy voeg by dat dit blyk die nuwe variant is aansteekliker, maar dit sal met verdere ontleding bevestig kan word." Prof. Salim Abdool Karim, voorsitter van die ministeriële-advieskomitee, sê: "Ons weet nog nie waar dit vandaan kom nie en waarom dit gevorm het nie. "Dit is te vroeg om te sê hoe severe dit is en of of dit mense wie in die eerste wave besmet is weer besmet." Karim voeg by daar is tans geen rede tot kommer nie. "'n Virus ontwikkel met verloop van tyd en kan uiteindelik baie meer mense aansteek, maar die gevolge raak minder ernstig." De Oliviera maan maan dat almal versigtiger moet optree om te verseker dat die land se gesondheidstelsel nie oorval word nie. Mkhize sê tans is daar geen planne om 'n aanbeveling aan die kabinet te maak vir veranderinge aan die huidige regulasies nie. Hy voeg by: "Nog plekke kan wel as brandpunte verklaar word en alle provinsies moet hul planne vir die second wave aktiveer.