MET die festive op ons kry cops g’n ruskans nie omdat hulle ons gemeenskappe probeer veilig hou. ’n Polisiewoordvoerder, brig. Novela Potelwa, sê in die voortgesette operasies wat die polisiespanne uitvoer, het hulle drugs van die strate verwyder en etlike verdagtes gearresteer. Speurders van die eenheid teen georganiseerde misdaad het Vrydagaand in Mfuleni ’n huis geraid waar hulle drugs, kontant en elektroniese toerusting gekonfiskeer het. Sy sê die speurders het ’n 48-jarige verdagte op die perseel gearresteer. Die gekonfiskeerde items sluit onder meer in 1 000 Mandrax-tablette, 4 vervalste rybewyse, 3 selfone, ’n laptop, ’n tablet asook R6 000 in kontant. Sy voeg by die verdagte het sy arrestasie probeer vryspring, maar hy was gou in boeie. Hy sal vandag in die Blue Downs-landdroshof verskyn. Die polisie vermoed die verdagte kan waarskynlik verbind word met verskeie ander misdaadsake wat tans ondersoek word.