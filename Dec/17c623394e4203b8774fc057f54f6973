’N MATRIEKLEERDER wat glo toegang tot 'n eksamenlokaal geweier is omdat hy ekstra klasse gemis het, het die konstitusionele hof dringend genader. Dít volg nadat die saak op 3 Desember in die hooggeregshof in Limpopo van die rol geskrap is nadat die hof dit nie dringend genoeg geag het nie. Johannes Moko (23), ’n leerder aan die Malusi Secondary School in die dorpie Marobjane naby Senwabarwana in Limpopo, was veronderstel om op 25 November  n vraestel vir sakestudies te skryf, maar die skoolhoof het hom na bewering huis toe gestuur om sy ouer of voog te gaan haal nadat hy ekstra lesse misgeloop het. In hofstukke het Moko gesê hy is toe huis toe, maar sy ouma was nie daar nie omdat sy haar medisyne by 'n plaaslike hospitaal gaan haal het. Dit het gelei het dat Moko toegang tot die skool geweier is. 