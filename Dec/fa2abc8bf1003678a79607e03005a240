WAT ’n prettige visuitstappie vir ’n gesin in Richardsbaai,
KwaZulu-Natal, moes gewees het, het Donderdag in ’n tragedie verander toe ’n
18-jarige man verdrink het. Polisieduikers het die tiener se liggaam in die
Mzingazi-meer gevind. Die seun het saam met sy oom by die meer visgevang toe hy in
die moeilikheid beland het. “Polisieduikers met bystand van reddingswemmers van die NSRI
het die tiener se lyk gekry,” het die Nasionale Seereddingsinstituut Vrydag in
’n verklaring gesê. Die tiener se liggaam is onder die sorg van die
KZN-staatsgesondheidsdienste geneem vir forensiese patologiese ondersoek.~EWN