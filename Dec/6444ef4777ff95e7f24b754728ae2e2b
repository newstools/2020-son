DIE nuwe Suid-Afrikaanse swaargewigbokskampioen, Tian Fick, gaan nie nou al sy handskoene ophang nie. Nadat hy Vrydagaand die vakante titel teen Josh Pretorius gewen het, word verneem dat hy minstens nog drie gevegte sal hê voordat hy dit sal oorweeg om die handskoene op te hang. Fick is gereed om sy ­titel te verdedig. Sy teenstander sal waarskynlik die eerste aanspraakmaker, Justice Siliga van Gauteng, wees. Daarna kan Fick dalk teen twee of drie inter­nasionale teenstanders boks om sy bankrekening ’n lekker hupstoot te gee. Nie Fick of die promotor Jackie Brice kon vir kommentaar opgespoor word nie. Hy het sy tweede geveg Vrydagaand oor vier rondes maklik gewen en gewys hy is gereed om oor ses te boks. Roux het die krag en die vermoë om ’n lang pad in sy afdeling te stap. Hy is ’n bokser om gerus vorentoe fyn dop te hou. Steve Kalakoda se swaargewig Ardi Ndembo, wat ’n groot trekpleister vir die toernooi was, was afwesig toe die toernooi begin het. Ndembo se bestuurder, Jeremy Bean, het gesê sy bokser het sy gewrig in ’n motorfietsongeluk beseer.