NQABA Bhanga, leier van die DA in die Oos-Kaap, is laat Vrydagaand tot burgemeester van die Nelson Mandelabaai-metro verkies. Sy
 verkiesing volg op 'n ellelange raadsvergadering waarin die speaker, 
Buyelwa Mafaya, op 'n tyd deur 'n groep mans uit die raadsaal verwyder 
is. Mafaya het haar later uitasem vanaf die ongevalle-afdeling van 
die St. George-hospitaal virtueel by die vergadering aangesluit en gesê 
sy gaan 'n saak maak. Sy wou toe ook die vergadering uitstel, maar Marlon Daniels van die Patriotic Alliance het daarteen beswaar gemaak. Hy het later self as speaker oorgeneem en het met die verrigtinge voortgegaan wat tot Bhanga se verkiesing gelei het. Die
 Metro was sedert Desember verlede jaar sonder 'n permanente mayor nadat
 'n mosie van wantroue in wyle Mongemeli Bobani geslaag het. Thsonono 
Buyeye het sedertien waargeneem. Die hooggeregshof in Makhanda, 
voorheen Grahamstad, het vroeër beveel dat 'n dringende raadsvergadering
 gehou moet word om 'n nuwe burgemeester te verkies. – News24   