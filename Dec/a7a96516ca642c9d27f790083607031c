DIE familie van ’n leerder van Manenberg wat verdrink het, wag nog steeds op sy liggaam om uit te spoel. Yusuf Arendse (15), ’n leerder van Garlandale Hoërskool, het Sondag by Melkbosstrand verdrink. Hy het saam met sy familie geswem voordat hy in die water vermis geraak het. Hulle het sedert Donderdag by Ouskip saam met sy familie gekamp. Volgens Craig Lambinon van die Nasionale Seereddingsinstituut (NSRI) is hulle Sondag deur metro cops ingelig van die seun wat verdrink het. “ ’n Seereddingshelikopter is ook ingespan om na die seun te soek. “Drie seereddingsbote en polisieduikers is ook besig met die soektog.” Ondanks die uitgebreide soektog is daar nog geen teken van die seun se liggaam nie.