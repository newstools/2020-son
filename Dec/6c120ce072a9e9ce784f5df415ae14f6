TWEE veroordeelde kriminele wat verlede week uit die tronk in Grahamstad ontsnap het, is weer toegekap. Die inmates, Lonwabo Ngqokowana (36), Zuko Luzuko Lizo Makhanda Gxasheka Sabatha (37), het straf uitgedien vir ontvoering, aaanranding en verkragting. Na wat verneem word, het die twee uit die Waainek-gevangenis ontsnap deur oor ’n muur en ’n omheining te klim. ’n Massa-soektog na die voortvlugtendes is begin. Een van die mans is dae later in die Transit Camp in Joza aangekeer. Sy makker is kort daarna by ’n huis gevang, waar hy weer probeer het om te ontsnap en op die polisie geskiet het. Die polisie het terug geskiet en die man is gewond. Die eienaar van die huis waar die man geskuil het, is ook in hegtenis geneem. 