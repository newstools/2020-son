CAPE Town City het sy onoorwonne lopie in die Premierliga tot vyf wedstryde verstrek toe hy die jaar op 'n positiewe noot afgesluit het. Die Citizens het sy tweede agtereenvolgende sege – en derde in vyf wedstryde verower - toe hy TS Galaxy Saterdag in 'n 3-2 riller in die Kaapstad-stadion oorheers het. Drie eerste helfte doele deur Bradley Ralani, Mduduzi Mdantsane (pen) en Tashreeq Morris het die tuisspan se sege verseker, terwyl Mxolisi Macuphu sy insluiting in Galaxy se beginspan regverdig het met twee doele van sy eie in die eerste helte. City se coach, Jan Olde Riekerink, het dieselfde span in die veld gestoot wie Stellenbosch die afgelope week met 2-1 in ‘n Kaapse derby gestuit het. Die vertroue en momentum van die wenspan het sterk na vore gekom toe Ralani reeds ná 10 minute se speeltyd die deurbraak maak. Ralani se parmantige chip het Wensten van der Linde in no-mans land bevind in die Galaxy-doelhok ná Given Msimango se blaps met sy backpass. Olde Riekerink se glimlag het egter verdwyn toe City fokus verloor en Macuphu toelaat om gelykheid te herstel. Binne 'n oogwink het City agtergeloop toe Macuphu die besoekers die voortou gee ná die halfuurmerk met 'n suksesvolle penalty. City het karakter getoon toe hy minute later gelyk getrek het toe Mdantsane ook sukses van die strafmerk behaal het met sy vyfde doel van die seisoen dusver. Net voor rustyd het Tashreeq Morris toegeslaan vir die Kaapse span om City se voorsprong teen rustyd te herstel. Die Rockets, soos Galaxy genoem word, het egter gesukkel om aan die gang te kom nadat die spanne water gaan drink het. Hulle was ook gelukkig toe die dwarspaal tot sy redding gekom, het ná ‘n goeie poging, deur die livewire Craig Martin wat die voormalige City-defender Ebrahim Seedat, geklop het vir pace. Olde Riekerink het Mpho Makola halfpad deur die tweede helfte ingespan om die druk op Galaxy te vermeerder – ongelukkig kon City nie ‘n vierde doel kry nie. City kon wel die jaar wel met drie welverdiende punte en ‘n positiewe afsluit.