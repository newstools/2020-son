DIT is nie realisties om staat te maak op die publiek om hul alkohol gebruik te beheer nie. Hierdie is die rede waarom die Suider-Afrika Alkoholbeleids-alliansie 'n beroep doen op strenger maatreëls rondom alkohol verbruik oor die vakansietydperk. Hul oproep kom met Covid-19-gevalle wat in talle dele van die land aan die toeneem is. Maurice Smithers van die alliansie sê: "Die probleem met alkohol in Suid-Afrika het nie met Covid begin nie. Dit is lank voor Covid reeds hier, dit word net uitgewys deur Covid. Die groep vra ook dat die regering 'n 0% alkoholvlak vir motoriste instel en dat dronkbestuurders se lisensies vir ten minste drie maande opgeskort moet word. Hulle vra ook 'n ban op alkohol gebruik in die publiek. "Ons sê nie mense kan nie die feesseisoen drink nie. Ons sê eenvoudig hoe later in die dag en aand mense drink, hoe groter is die moontlikheid vir probleme en geweld," aldus Smithers. Die groep beplan ook om 'n brief met hul demands aan pres. Cyril Ramaphosa te oorhandig.