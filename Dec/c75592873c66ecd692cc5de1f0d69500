“IN DIE grendeltyd het ek weer besef wat werklik belangrik is in die lewe.” Só vertel die musikant Shadley Schroeder van Crawford. “Dit maak nie saak waar jy vandaan kom nie, met ’n positiewe houding kan jy ver kom in die lewe,” meen die boorling van Bokmakierie. Schroeder vertel: “Ons het ’n konsert in Augustus gehou en die reaksie was ongelooflik. Dis waarom ons besluit het om weer ’n vertoning aan te bied. Inspireer “Die pandemie het ons almal onkant betrap, maar dit het ons ook geleer om veral ons familie en vriende te waardeer, want die lewe is so kort.” Hy sê oor die konsert: “Met dié show wil ons graag die kultuur en musiek van bekende kunstenaars soos Shirley Bassey, Luther Vandross en Percy Sledge vier met sing-along songs wat ’n goeie groove het en inspireer.” Die konsert, This Is the Moment, vind 20:00 op 19 Desember aanlyn plaas. Die kaartjies kos R70 en is by Quicket beskikbaar. Die musikante wat saam met Schroeder gaan optree, is onder andere Protegé, Neesa Abrahams, Fagrie Isaacs en Aziza Richards. Wayne McKay gaan die lagspiere prikkel.