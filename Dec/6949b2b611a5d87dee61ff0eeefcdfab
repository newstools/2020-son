ROBERTSON. – Pensioenarisse voel dié Krismis baie onveilig. Die afgelope week het twee bejaardes kort nadat hulle AllPay gekry het, onder ’n boom gaan sit en bewerig getel of hul pay reg uitbetaal is. Hendrina (67) en Daniel Christen (70) sê dit was hul laaste AllPay vir die jaar. “Ons voel baie onveilig, want ons is so bang dat die skollies ons van ons geld kan beroof.” Huiswaarts Daniel het van die geld in sy sokkie weggesteek en Hendrina het sommer van die note in haar sakdoek gebind en onder by haar bra ingedruk. “Ons gaan vandag ons Krismis-shopping doen, op ’n taxi klim en direk huiswaarts gaan,” sê Daniel. Volgens Hendrina moet hulle hul sente mooi omdraai, want Januarie is ’n langbek- maand. Liezl Geduld, ’n gemeenskapswerker, sê bejaardes se kinders of kleinkinders moet saam met hulle beweeg.