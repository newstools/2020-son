'N VUIL vark het vyf keer lewenslange tronkstraf gekry vir die verkragting van vyf baie jong skoolkinders. Khanyisa Xolo (29) is deur die Lady Frere-streekhof skuldig bevind en gevonnis vir sy liederlike misdade teen die kinders van tussen net 6 en 11 jaar oud.Die walglike dade is verlede jaar gepleeg. Kol. Sibongile Soci, polisiewoordvoerder in die Oos-Kaap, sê ‘n saak teen Xolo, met betrekking tot 'n sesde kind, moet nog afgehandel word. Soci sê Xolo het die kinders op 16 Oktober laas jaar aangeval terwyl hulle op pad was na die skool in Maqhashu Locality naby die stad. Hy is die volgende dag in hegtenis geneem nadat hy deur die meisies wat hom van die dorp geken het, uitgeken is. Luitenant-generaal Liziwe Ntshinga, polisiekommissaris in die Oos-Kaap, het die ondersoekbeampte geprys vir sy noukeurige werk en die nasional vervolgingsgesag vir die suksesvolle skuldigbevinding. - AlgoaFM 