STRANDE langs die Tuinroete moet tydens die feesseisoen gesluit bly, het die Wes-Kaapse hooggeregshof Dinsdag beslis Die uitspraak kom nadat die DA die hof genader het om die regering se besluit - om strande te sluit asook om die tyd te beperk vir wanneer mense strande kan besoek - ongrondwetlik en onregmatig te verklaar. John Steenhuisen, DA-leier, sê hoewel hy teleurgesteld is oor die uitspraak, verwelkom hy die aangepasde tye vir wanneer mense strande kan besoek. Die hof het die aanvanklike tye van 09:00 tot 18:00 na 06:00 tot 19:00 verander. Steenhuisen is steeds bekommerd die besluit kan verrykende en verwoestende gevolge inhou vir plaaslike ekonomieë en lewensbestane wat gedurende dié tyd van seisoenale toerisme afhanklik is. "Hoewel ons die uitspraak respekteer, verstaan ons dit bly 'n verwoestende slag vir die duisende klein besighede langs die Tuinroete, wat nou die ernstige risiko loop om in duie te stort," sê hy. Uitspraak moet nog gelewer word in 'n soortgelyke saak wat deur Afriforum en die Great Brak River Business Forum in die hooggeregshof in Pretoria gebring is.- News24 