'n MAN van 58 is in hegtenis geneem tydens ‘n klopjag op ‘n onwettige aanlyn-dobbelbesigheid in George. Tydens die raid - van die internetwinkel - is op verskeie rekenaars en ‘n onbekende bedrag geld beslag gelê. Kapt. Malcolm Pojie, polisiewoordvoerder, sê die rekenaars is vermoedelik gebruik as deel van 'n aanlyn-dobbelbedryf wat die internetwinkel as ‘n front gebruik het. "Hierdie klopjag was deel van 'n intelligensie-gedrewe operasie wat bestaan het uit die Wes-Kaapse dobbelraad, George Crime Intelligence, die George Detectives-tak, die DPO-kantoor van die Knysna-polisie en lede van die openbare orde-polisie," het Pojie verduidelik. Hy sê die verdagte is later vrygelaat op waarskuwing om volgende maand in die George-landdroshof te verskyn. - SABCnews