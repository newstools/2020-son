MENSLIKE oorblyfsels wat vermoedelik ‘n ranger s’n is, is vandeesweek in die Kruger-wildtuin gevind. Checkers Mashego (51) het sowat ’n maand terug vermis geraak. Hy is laas deur ’n kollega lewend gesien waar hy patrolliedienste naby die Nsikazirivier gedoen het. Die vonds is gekry nie ver van die plek waar Mashego laas gesien is nie. Die park se bestuur sê ’n ondersoek is gelas om vas te stel wat presies met Mashego gebeur het. Mashego se familie sê hulle vermoed vuilspel. Eldah Ngutshane, die familie se woordvoerder, sê hulle is ingelig oor die gru-vonds en dat hulle wag op die DNS-uitslae. Sy sê as dit Mashego is, sal hulle closure kry. “As dit sy lyk is, kan ons vir hom ’n ordentlike begrafnis gee en reg afskeid neem soos ingevolge ons familietradisie.”