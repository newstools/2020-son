INWONERS van Ladismith in die klein karoo is nog geskok oor die dood van 'n sesjarige seuntjie. Die Hoorn berig Juwandre Daniels het aan 'n draad, wat aan 'n hoogspanningskabel gehang het gevat. Gillion Bosman, DA-afdelingshoof vir Kannaland, beskryf die voorval as 'n tragedie en stuur my medelye aan die familie en gemeenskap. Volgens Kanaland-munisipaliteit het die voorval tot 'n kragonderbreking in die gebied gelei. Op hul Facebook-blad skryf die munisipaliteit: "Dit is met groot hartseer dat ons meedeel van die sterfte van 'n sesjarige na 'n fratsongeluk in Nissenville, Ladismith. "Ons betoon medelye aan die moeder en gesin vir die verlies." Die munisipaliteit voeg by dat 'n volledige ondersoek geloods sal word, om die oorsaak van die voorval te bepaal. Bosman, ook voorsitter van die Wes-Kaapse parlement se maatskaplike ontwikkelingskomitee, sÃª: "Ek hoop dat die munisipaliteit vinnig 'n deeglike ondersoek sal instel wat tot die tragiese dood van Juwandre gelei het." Hy voeg by: "Met die dat dit nou skoolvakansie tyd is, is dit nog meer belangrik vir ons almal om 'n gemeenskapsbenadering te volg om ons kinders van bekende en onbekende gevare te beskerm."