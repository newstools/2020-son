ERNIE "Lastig" Solomon se begrafnisdiens is tans aan die gang. Tientalle familielede en vriende het sy lyk by sy huis in Kerkstraat in Hermanus tydens die huisdiens aanskou. Solomon is sowat drie weke terug in Boksburg, Gauteng doodgeskiet. Die roubeklaers sal nou na die Thusong-saal in Hawston beweeg waar die Nuwe Apostoliese kerk sy begrafnisdiens verder sal behartig. Daar is tans 'n groot polisieteenwoordigheid in Hermanus en in Hawston. Leiers van die Khoisan-gemeenskap wat ook by die begrafnisdiens is sal na verwagting ook n seremonie vir Solomon (62) hou. Solomon was ook 'n welbekende Khoisan-hoofman in die Overstrand-distrik. Hy sal na verwagting by die Hermanus-begraafplaas te aarde gele word. 