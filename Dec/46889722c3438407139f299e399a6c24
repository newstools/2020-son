GEORGE. – ’n Driver wat vermoedelik dronk was, het ’n pak slae gekry toe hy met sy kar tussen vroue-traders ingejaag het. Die voorval het Maandagmiddag in Nelson Mandela Boulevard, Thembalethu, gebeur. Daar word beweer die 24-jarige verdagte het vroeër saam met ander jong mans by ’n huis gesit en drink. Nadat die man teen een van die vroue se stalletjies vasgejaag het, is hy uit sy City Golf geruk en met planke en ander voorwerpe gemoker ten aanskoue van die vroue se customers. Van die customers het later ook ingespring en houe uitgedeel voordat buurtwaglede die man gered het. ’n Halwe bottel gin en drie bottels bier is na bewering in die kar gekry. Volgens die Thembalethu-polisie is ’n saak van dronkbestuur teen die verdagte oopgemaak. Volgens Nolizwe Felethu (46), wat groente en lekkers verkoop, was sy besig om goed in ’n plastieksakkie te pak toe die kar in haar tafel vasjaag. “Ek is baie gelukkig dat hy my nie raakgery het nie. Ek het hom nie eens sien aankom nie en net gehoor hoe skreeu die mense agter my. “My groente en lekkers het die hele plek vol gespat. Hy was so dronk, hy kon skaars praat.” ’n Inwoner wat naby bly, Melusi Mzolo, sê roekelose bestuur, veral in die feestyd, is ’n byna alledaagse verskynsel in die area. Mzolo sê: “Van die mense kom gesuip van die taverns af en bestuur dronk. “Sommige van hulle worry nie eens oor verkeerstekens en ligte nie. “Die traders probeer ’n living maak, maar hul lewens is in gevaar. Die polisie moet optree voordat daar ernstige gevolge is.”