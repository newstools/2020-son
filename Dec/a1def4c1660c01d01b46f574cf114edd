’N PAAR van ons gunsteling-celebs gaan ’n fun sokker-uitdaging doen om geld in te samel vir ’n goeie doel. Kaizen Healthcare het die ImmuBoost 5-a-Side-sokkeruitdaging begin. Dié is die tweede sokker-toernooi wat ten bate van die Little Brinks-kinderhuis gereël word. Hierdie sokkerstryd, wat die hele familie kan bywoon, vind Saterdag 5 Desember by die One10Sport Football Academy in Claremont plaas. Van die bekendes wat aan die lekker sokkerdag gaan deelneem, is Deen Woodman, Yusuf Daniels, Irma G, Ricky TDV, Carl Weber, Salome, Shimmy Isaacs, Simon Orgill, Yaaseen Barnes, Kenwyn Davids, Life with Iemie en Thameenah Daniels. Vertel jou familie en vriende van hierdie familievriendelike sokkerdag. Kaartjies kos maar net R30 elk en is beskikbaar op Quicket. Onthou, hoe meer fondse die organiseerders kan insamel, hoe meer kinders kan hulle van ’n veilige hawe voorsien.