CRYSTAL Palace se franchise is nie verkoop nie; ’n groepie passievolle, sokkermal individue van Hangberg het 80% van die aandele in die klub gekoop. Die ervare Goodwin Lewis sal voortgaan om Pa­lace te brei in die Derde Liga se nuwe seisoen. Die seisoen begin op 16 Januarie. Lewis dink dié onlangse verwikkeling is voorlopig beslis in die beste belang van die klub – veral aangesien die wêreldwye Covid-19-pandemie almal so hard tref. “Ons gaan dié seisoen eers onder Palace se vaandel speel om te sien hoe dinge verloop. “Vier van ons tuiswedstryde sal op die Greens gespeel word en die res van die wedstryde gaan in Houtbaai gespeel word,” aldus Lewis.