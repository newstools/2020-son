PETRUS Eksteen, afrigter van Diaz Leeds, glo Mbekweni Sundowns moes nooit toegelaat gewees het om aan die Derde Liga se playoffs deel te neem nie. “Dit is totaal en al onregverdig. Ons planne is omver­gegooi omdat ons nou ons tweede wedstryd Sondag moes speel. “Dit is bloot omdat die klubs en die LFA’s nie hul probleem kon oplos nie. Dit is onaanvaarbaar. “Die werklikheid is dat die wedstryd Saterdag gespeel moes gewees het. Sundowns was nie betyds nie. “Ons sal maar ons lot moet aanvaar en vorentoe beweeg en konsentreer om vir volgende jaar se playoffs te kwalifiseer,” het Eksteen stoom afgeblaas. Die manne van Saldanhabaai het egter albei hul wedstryde verloor. Eksteen sê Leeds vier vanjaar hul 35ste bestaansjaar en dit sou ideaal gewees het om promosie te wen. “Dit sou great gewees het as ons dit met ’n plek in die Tweede Liga kon gevier het.”