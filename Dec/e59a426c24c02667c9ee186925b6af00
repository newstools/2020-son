DIE vlak van korrupsie onder die top-cops in Suid-Afrika is skrikwekkend. Net verlede week in Pretoria is die voormalige finansiële hoof van misdaadintelligensie genl.maj. Solly Lazarus weens korrupsie tot 10 jaar gevonnis. Lazarus het appèl aangeteken en is uit op R10 000 bail. Dié top-cop is in 2012 in Pretoria gearresteer nadat hy op sy departement se payroll vir sy familielede karre gekoop het. Die hoogste top-cop wat tot dusver weens korrupsie tronk toe gestuur is, is die voormalige polisiekommissaris Jackie Selebi. Hy was ook in ’n stadium die president van Interpol. Hy het begin 2008 as president van Interpol bedank. Selebi is in 2010 vir altesame 15 jaar tronk toe gepos omdat hy bribes van die drug deal­er Glenn Agliotti gevat het in ruil daarvoor dat hy hom geheime polisieverslae wys. Destyds het regter Meyer Joffe gesê Selebi is ’n verleentheid vir Suid-Afrika en die polisie. Dis interessant dat Corruption Watch in 2019 gesê het daar is meer korrupsie in die polisie is as in sektore soos skole, gesondheid en plaaslike regering. In November vanjaar het die huidige polisiekommissaris, genl. Khehla Sitole, voor die staande komitee oor openbare rekeninge verskyn en gesê 257 polisielede is vir korrupsieklagte gearresteer. Onder die cops wat aangekeer is, is twee generaal-majoors, twee brigadiers, drie luitenant-kolonels en vyf kapteins. Sakeman Nader aan die huis is ’n voormalige Wes-Kaapse polisiekommissaris, lt.genl. Arno Lamoer, weens korrupsie tot ses jaar gevonnis. Hy is in Mei vanjaar ná net twee jaar tronkstraf op parool vrygelaat. Hy is in 2018 saam met nog twee polisiehoës, brig. Darius van der Ross en Kolindren Govender, skuldig bevind daaraan dat hulle geld van ’n sakeman ontvang het. Van der Ross is ook uit op parool. ’n Waarnemende polisiekommissaris, Khomotso Phalane, is ook vroeër vanjaar afgedank nadat hy in 2019 weens tenderbedrog gearresteer is. Net verlede maand het Sitole die adjunk-kommissaris Bonang Mgwenya afgedank nadat sy in die Palm Ridge-landdroshof verskyn het op aanklagte van bedrog, diefstal en geldwassery. Lawson Naidoo, uitvoerende sekretaris van die raad vir die bevordering van die Suid-Afrikaanse Grondwet (Casac), sê korrupsie in die polisie is ’n groot probleem. “Sodra ’n onetiese kultuur wortel skiet in ’n organisasie, deurspek dit alle vlakke en dit is glad nie verbasend dat laer én hoër range by korrupte aktiwiteite betrek word nie. “Ons hoef nie verder te kyk as traffic cops wat bribes vat nie.” Naidoo sê SAPS is een van die instansies wat in die nege verlore jare gecapture is. “Die ander is die Valke en die NPA.” Naidoo sê om die kultuur te verander, het ’n mens verantwoordelike leiers nodig en dit gaan lank vat om van die “vrot appels” ontslae te raak. “Die onafhanklike polisieondersoekdirektoraat speel ook ’n belangrike rol.”