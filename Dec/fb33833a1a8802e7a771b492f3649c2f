BRENDAN Rodgers, Leicester-bestuurder, dring aan sy span raak nie carried away nadat hy een van sy vier groot rivals, Tottenham Hotspur, ’n bloedneus gegee het nie. Leicester was Sondag in die Tottenham Hotspur Stadium goeie waarde vir geld met ’n kliniese sege van 2-0 oor Spurs wat hom tot die tweede plek op die puntelys laat vorder het. Jamie Vardy se naam was op die telbord met ’n suksesvolle penalty net voor rustyd. Vardy was ook met die tweede doel betrokke toe die kopskoot deur Toby Alderweireld in sy eie doelhok geplaas is. Die Foxes, soos Leicester genoem word, is tans 4 punte agter die voorloper, Liverpool. Tottenham – wat Woensdag deur Liverpool van sy topposisie onttroon is – bevind hom skielik in die vyfde posisie ná Sondag se nederlaag op sy tuisveld. Beserings “Die spelers het uitstekend vertoon,” het Rodgers sy span geloof. “Dis ’n Europese veldtog en daar is talle beserings in ons groep, maar die spelers het hul entoesiasme, gees en gehalte behou. Die spelers se houding was uitstekend, veral ná laas week se nederlaag teen Everton. “Dis ’n baie aangename vertoning aan die einde van die eerste derde van die seisoen,” het Rodgers gesê. “Die doelwit is om aan te hou verbeter. Ons sal en kan nie carried away raak nie. “Dis belangrik dat daar baie ontwikkeling in ons jong spelers plaasvind. “Dit was regtig ’n goeie begin. Ek is tevrede met waar ons is. Ek is ook bewus dat daar verbetering is,” het die Ier bygevoeg. – AP