WANNEER jy op ’n Sondagaand Carte Blanche se deuntjie hoor, dan weet jy môre is dit die begin van ’n nuwe lang week. Wel, dié Sondag speel die ondersoekende TV-program ’n ander deuntjie. Nadat Belinda Davids die wêreld met haar optredes by Britain’s Got Talent gewow het, gaan sy Sondagaand ’n bietjie feestelikheid op Carte Blanche deel. Plesier Die sangeres, oorspronklik van PE, gaan songs sing wat jou daaraan sal herinner waaroor hierdie tyd van die jaar werklik gaan. “Dit was ’n absolute plesier om deel van Carte Blanche se Kersuitsending te wees en om net die Kersgees met almal te deel,” skryf Belinda in die sosiale media.