PARAMEDICS in KwaZulu-Natal is bekommerd oor hul veiligheid nadat twee ambulanse op Kersdag met klippe bestook is. Charles Newborn, bedryfsbestuurder van die St Michael's Ambulance Service, sê die voorvalle het in Lions River gebeur. Newborn sê 'n groep mense het klippe na die ambulans begin gooi toe hulle die pasiënt se huis genader het. Die personeellede moes op hul voete dink om vinnig weg te kom. Newborn weet nog nie wat die motief vir die aanvalle is nie, maar sê die paramedics het later by die polisiestasie in Howick gehoor hulle is die tweede ambulans om binne 30 minute op dieselfde plek aangeval te word. "Ons personeel is ontsteld oor die voorval omdat die pasiënt weens die bedreiging van hul eie lewens nie dringende mediese sorg kon kry nie." - SowetanLive 