'N TAXI-EIENAAR van KwaZulu-Natal is buite sy huis in Verulam, noord van Durban, doodgeskiet. Die 40-jarige man het na bewering die boot van sy voertuig oopgemaak toe 'n onbekende verdagte op hom losbrand. Kol. Thembeka Mbele, 'n polisiewoordvoerder, sê hy is verskeie kere geskiet en is op die toneel dood. Mbele sê die verdagte het in 'n wit VW Polo Vivo gevlug. Die motief vir die moord word nog ondersoek. Phillip Taaibosch, president van die nasionale taxivereniging Santaco sê wanneer taxibestuurders vermoor word, word die verdagtes in die meeste gevalle nooit gevind nie. - SABC News