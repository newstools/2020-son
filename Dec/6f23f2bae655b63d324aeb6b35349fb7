DIE bekende komediant Ashley Pienaar het onlangs vele kinderhartjies bly gemaak. Hy het deur sy organisasie, Power Generation Founda­tion, ’n “Christmas in the Park” event gehou vir die gemeenskappe van Ravensmead en Elsiesrivier. Heelwat kinders het ytgetiek vir die event, wat in ’n parkie in Connaught Estate, Ravens­mead gehou is. Die crowd is vermaak deur verskeie kunstenaars, soos Mr Magic, Julius May, die love song artist Eben Philander en die bekende “kitaarprofeet”, Francois Vlok. “Die doel van die event was om ’n bietjie blydskap te bring aan die mense van Ravens­mead en Elsiesrivier,” ver­duidelik Pienaar. “Buiten die entertainment, is kos en party packs uitgedeel. Die nodige Covid-19-protokolle is gevolg.” Power Generation Foundation (PGF) is in Februarie laas jaar as ’n NPO geregistreer – ’n organisasie wat upcoming artists bystaan en uplift. Tydens lockdown vanjaar het die organisasie ook begin met ’n voedingskema aan hulpbehoewendes. PGF bied ook jeugontwikkelingswerksessies aan. Die PGF-ambassadeur Charné Pienaar, wat vanjaar haar matriekeksamen geskryf het, se hart het warm geklop van blydskap toe sy die kans gekry het om meer as 350 kindertjies te voed.