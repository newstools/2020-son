DIE Demokratiese Alliansie se hoofsweep, Natasha Mazzone, sê dis jammer dat die party se goedbedoelde poging om sy LP Phumzile van Damme­ verlengde verlof toe te staan, lelik uitgedraai het. Van Damme is tans in ’n stryd teen ’n chroniese siekte gewikkel. Die DA-leier, John Steenhuisen, het oor die naweek aangekondig dat Van Damme ’n sabbatical vat om na haar gesondheid te kyk. Heroorweeg Mazzone sê die bedoeling was nooit om Van Damme te ondermyn nie. Die party wou dan juis wys dat hy omgee vir haar. “As sy ná drie maande beter sou voel, sou ons die situasie heroorweeg,” het Mazzone verduidelik. Van Damme, wat steeds ’n DA-LP is, het egter in die gesig gevat gevoel weens dié gebaar. Sy sê sy beskou dit as ’n sabbatical wat op haar afgedwing word. – EWN