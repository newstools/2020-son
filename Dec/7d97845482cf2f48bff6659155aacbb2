DIE saak waarin ’n jong man en sy vriend aangekla word van die moord op sy ma, is in die Bellville-hof tot Woensdag uitgestel. Die saak is Maandag uitgestel omdat nie die landdros of die staatsaanklaer beskikbaar was nie. Natasjia Geldenhuys (44) se lyk is vroeg die oggend van Sondag 29 November in haar huis in Eerste Laan in Boston, Bellville, gekry. Daar was etlike steekwonde aan haar lyf. Haar seun Christopher Geldenhuys (20), ook van Boston, en sy pel Joshua Davies (19), van Durbanville, is daardie Sondag kort ná die moord gearresteer. Natasjia het by die Kaapstadse munisipaliteit gewerk. Privaat By ’n vroeëre verskyning het die mans se prokureurs gevra dat hulle in die mediese afdeling van die tronk aangehou word omdat albei ’n mediese toestand het en chroniese medisyne benodig. Die lawyers wou nie sê watse mediese toestande hul kliënte het nie; dis privaat. ’n Polisiewoordvoerder het gesê ’n 44-jarige vrou se oudste seun het haar omstreeks 06:00 in die kamer van haar huis in Boston gekry.