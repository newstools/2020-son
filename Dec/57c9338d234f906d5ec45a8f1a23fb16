MET strande gesluit kies baie om riviere en damme te besoek. Die nasionale seereddingsinstituut doen egter 'n beroep op ouers en voogde om 'n oog oor kinders te hou wanneer hulle gaan swem. Craig Lambinon, 'n woordvoerder vir die NSRI, verduidelik: "By die strande wat oop is is daar mense. Ons doen egter 'n beroep op daardie persone om slegs op daardie strand te swem indien 'n lewensredder aan diens is. "Ons ervaar ook dat waar strande weens Covid-regulasies gesluit is, dat mense na riviere, damme en swembaddens gaan." Hy beklemtoon dat dit belangrik is dat daar iemand fisies die kinders moet dophou wanneer hulle in die water gaan. Intussen monitor wetstoepassingsbeamptes in Port St John's in die Oos-Kaap die plaaslike strande. SABCnuus berig dit is om te verseker dat almal die Covid-19-regulasies gehoorsaam.