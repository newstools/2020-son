'N SES maande oue babaseun is wees gelaat nadat weerlig sy ouers in uMhlabuyalingana, in die noorde van KwaZulu-Natal, getref het. Die departement van samewerkende regering en tradisionele sake sê 'n 70-jarige man is ook in Jozini in Ndaba doodgeslaan. Sipho Hlomuka, LUR van die departement, sê stormagtige weer gaan voort om verwoesting in landelike gemeenskappe van die provinsie te saai. Hlomuka het ook sy kommer uitgespreek oor die stygende voorvalle waarin mense in die provinsie deur weerlig doodgeslaan word. Agt mense in die provinsie is die afgelope twee weke reeds so dood. Inwoners in die provinsie word gewaarsku om veiligheidsmaatreëls te volg wanneer weerwaarskuwings uitgereik word.- The Witness 