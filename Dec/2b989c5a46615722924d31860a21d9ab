DIE Oos-Kaapse regering het besluit om strande vir die feesseisoen te sluit. Mvusiwekaya Sicwetsha, 'n woordvoerder, sê die hoofdoel is om die verspreiding van die corona-virus te bekamp. Hy het Sondag gesê die besluit sluit ook in ontspanningsparke wat 'n risiko inhou vir superverspreiders. Sicwetsha sê die Oos-Kaapse regering het die besluit aan die nasionale regering gekommunikeer met die doel dat dit 'n nasionale besluit word. Lubabalo Mabuyane, premier, sê in 'n brief aan die minister van samewerkende regering en tradisionele sake, die besluit om strande te sluit is geneem na konsultasies met burgemeesters van kusmunisipaliteite. - Algoa FM