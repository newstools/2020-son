Matriekleerders is van 'n ernstige onreg gered. Só sê die SA Demokratiese Onderwysersunie en die Nasionale Professionele Onderwysersorganisasie van SA (Naptosa) ná die uitspraak dat matrieks nie die uitgelekte finale vraestelle hoef te herskryf nie. “Gesonde verstand het in die hofuitspraak geseëvier nadat daar geëis is dat matrieks die Wiskunde 2- en Fisiese Wetenskap 2-vraestelle moet herskryf ná die ontdekking dat dit uitgelek het,” het Naptosa laat hoor. Volgens Naptosa was die plan om almal te laat herskryf, 'n oorreaksie. Hy het die hof geprys vir sy “helderdenkende oorweging van die feite”. Die vakbond hoop daar sal nie inderhaas geappelleer word nie. "Ons doen 'n beroep op hulle om die uitspraak te aanvaar en eerder hul kragte te gebruik om te sien dat diegene wat verantwoordelik is vir die leak, teregstaan en dit aan die onreëlmatigheidskomitee oorlaat om die saak te hanteer," het Naptosa bygevoeg. Intussen het die DA 'n beroep op die departement van basiese onderwys gedoen om die beslissing van die hof te respekteer om verdere vertragings en onderbrekings van die akademiese jaar 2020 te vermy. Vrydag het regter Norman Davis bevind dat die besluit om die matriekleerleerders die eksamens te laat herskryf, onwettig is en bevind dat die minister nie gemagtig is om so 'n besluit te neem nie. - News24