DIE 43-jarige Enrico Jacobs is die week 'n 26 jaar tronkvonnis gegee vir poging tot moord op sy vrou en kinders. Jacobs se vrou het 'n beskermingsbevel teen hom gehad, na voorvalle van gesinsgeweld. Terwyl sy vrou en kinders op 22 Desember 2018 in die huis was het Jacobs petrol in dit gegooi en die huis aan die brand gesteek. Die vrou en kinders kon daarin slaag om 'n deur oop te skop en te oorleef. Jacobs is kort na 'n ondersoek gearresteer en aangekla. Hy is in die Aliwal Noord-streekhof skuldig bevind aan poging tot moord en brandstigting.