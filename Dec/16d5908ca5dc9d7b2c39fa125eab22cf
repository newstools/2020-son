'N REEKSVERKRAGTER van Bushbuckridge in Mpumalanga, wat sewe jaar gelede op parool vrygelaat is, gaan nooit weer die buitekant van 'n tronk sien nie. Collen Fakude is onlangs tot 154 jaar tronkstraf gevonnis. Kol. Donald Mdhluli, 'n polisiewoordvoeder, sê Fakude is in 2003 tot 27 jaar tronkstraf vir onder meer verkragting gevonnis. Hy is in 2013 op parool vrygelaat en het sy skrikbewind voortgesit. Mdhluli sê Fakude het 'n vrou in 2017 voor haar boyfriend verkrag en hul besittings beroof. In 2018 het hy 'n vrou met 'n vuurwapen gedreig, na 'n nabygeleë bos geneem en verkrag. 