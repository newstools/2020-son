DIE ANC-lid van Uitenhage in die Oos-Kaap wat op 'n verbygaande motoris geskiet het, gaan tot sy volgende verskyning in aanhouding bly. Lunga Nombexeza staan tereg op 'n klag van poging tot moord nadat hy na bewering die naweek op 'n 42-jarige man geskiet het. Kol. Priscilla Naidu, 'n polisiewoordvoerder, sê die voorval het Saterdag kort voor middernag gebeur toe die klaer met sy Toyota Tazz oppad na Kwanobuhle was. Volgens Naidu het die klaer op die hoek van Pityaana- en Kinikini-straat vir Nombexeza met 'n vuurwapen by sy yard sien uitkom. "Die verdagte het verskeie skote op die klaer se kar geskiet," sê Naidu. Niemand is in die voorval beseer nie, maar die klaer het wel 'n klag gaan lê. - News24  