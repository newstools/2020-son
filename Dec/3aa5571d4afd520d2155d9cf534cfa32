EENDAGKRIEKET se Wêreldbekertoernooi in Nieu-Seeland sal nou op 'n latere datum in 2022 afskop. Daar is Dinsdag deur die Internasionale Krieketraaad besluit dat dié toernooi op 4 Maart sal begin, met die eindstryd wat op 3 April gehou sal word. Die toernooi was oorspronklik beplan vir Februarie-Maart volgende jaar, maar is uitgestel weens die COVID-19-pandemie. Dieselfde ses gasheerstede en stadions sal die 31 wedstryde tydens die toernooi aanbied, met die eindstryd wat op die Hagley Oval in Christchurch gespeel sal word. Nieu-Seeland, Australië, Engeland, Suid-Afrika en Indië het vir die toernooi gekwalifiseer, met drie oorblywende spanne wat deur 'n kwalifiserende toernooi in Sri Lanka van 26 Junie tot 10 Julie volgende jaar bevestig sal word. Die gasheer, Nieu-Seeland, sal 'n kwalifiserende span in die aanvangskompetisie in Tauranga aanpak, terwyl die verdedigende kampioen, Engeland, wat die vorige byeenkoms in 2017 tuis gewen het deur Indië op Lord's te verslaan, die volgende teen Australië gaan speel. Dié uitgestelde toernooi sal na raming prysgeld van NZ$ 5,5 miljoen ($3,89 miljoen) aan die wenner daarvan uitbetaal. Dit is sowat 60% meer as wat die wenner van die vorige  toernooi ontvang het. Al agt spanne sal teen mekaar in 'n rondomtalie-formaat speel, met die top-vier wat deurdring tot die halfeindronde. Suid-Afrika het in vanjaar se T20 Wêreldbekertoernooi in Australië die halfeindronde gehaal en Hilton Moreeng (afrigter) sal wil sorg dat sy troepe oor die volgende twee jaar die harde werk insit om in die 50 boulbeurte formaat ook hulself laat geld. 