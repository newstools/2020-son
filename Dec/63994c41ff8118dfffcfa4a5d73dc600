GEORGE. – Die plaaslike motorvoertuigregistrasiekantore het ’n tekort aan personeel as gevolg van Covid-19. Die deure moes gister om hierdie rede sluit. Die situasie word nou gemonitor omdat daar reeds ’n groot agterstand is. Vandag sal daar besluit word of die deure weer kan oopmaak. Voorkeur Die munisipaliteit sê hy wil steeds vir die publiek tot diens wees. Die lisensiekantoor in Hiberniastraat (langs die treinstasie) is dus op weekdae tussen 08:00 en 15:00 oop. Kontak hulle gerus by 044 801 9310 of 044 801 9311. Swanger vroue, bejaardes en gestremdes sal voorkeur geniet. Intussen het die munisipaliteit van George gesê die Blanco- en Conville-biblioteek was gister gesluit as gevolg van Covid-19-protokolle wat hy moes volg. Dié biblioteke sal weer van vandag af vir die publiek oop wees.