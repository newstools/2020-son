DEELNAME aan Europese klubrugbykompetisies gaan die Springbokke help met hul aanslag om in 2023 hul Wêredlbekertitel suksesvol te vervedig. So sê die Springbokafrigter, Jacques Nienaber, nadat hy Maadag gehoor het watter spanne die Bokke oor drie jaar in Frankryk (gasheer) gaan pak. Suid-Afrika is in Groep B van die toernooi geloot saam met Ierland en Skotland. Die ander lande teen wie die Bokke gaan speel, moet nog bepaal word. Die Suid-Afrikaanse Rugbyunie het vroeër vanjaar weggestap van Superrugby, met sy vier groot franchises (Bulls, Lions, Sharks en Stormers) wat vanaf 2021 aan 'n Pro16-kompetisie teen klubs uit Ierland, Wallis, Skotland en Italië gaan meeding. Die kompetisie bestaan nog bekend as die Pro14. Die gelikwideerde Southern Kings en Cheetahs was die eerste Suid-Afrikaanse spanne om daarin deel te neem, maar is uitgestem gedurende 'n SA Rugby-vergadering vroeër in die jaar. Nienaber meen dat plaaslike spelers daaruit sal baat, want hulle gaan nou jaarliks (in opbou tot die 2023 skouspel) waardevolle ervaring opbou van in Noordelike halfrond weerstoestande speel. "Dit gaan 'n groot aanpassing vir ons plaaslike franchises wees. Superrugby is bietjie anders, so dit gaan \ groot aanpassing vir hulle wees in terme van taktiek, weer, die speeloppervlak en skeidsregting," het Nienaber gesê. "Ek kyk nie af op ander kompetisies nie, maar dit (Pro14) is soortgelyk aan toetsrugby speel." Met die Bokke wat in Groep B gegroepeer is, bestaan daar 'n sterk moontlikheid dat hulle in die kwarteindronde teen die gasheer Frankryk, of die ou aartsvyand, Nieu-Seeland (All Blacks), te staan kan kom. Nienaber sê hy wil egter nie dinge te ver vooruit loop nie, want die Iere en Skotte is spanne wat nie onderskat kan word nie. "Dit sal nie reg wees om nou al oor die kwarteindronde en uitkloprugby te praat nie," meen Nienaber. "As jy na ons groep gaan kyk en die kwaliteit wat daar is, dan kan ons moontlik teen een van die Asiese Pasifiese lande soos Samoa of Tonga ook te staan kom. "Jy moet op jou beste wees om deur die groepfase te kom. Ons posisie is dus om 'n groep te bou met ervaring. "Dit is baie snaaks om te dink dat een ons, Ierland of Skotland dalk nie die uitkloprondes gaan haal nie. Dit gaan 'n moeilike groep wees, maar ons sien uit daarna." 