BHEKI Cele, minister van polisie, het Vrydag aan polisielede gesê die wet maak voorsiening vir hulle om dodelike geweld te gebruik om hulself en die publiek te beskerm. Cele het in die Barnard-stadion in Kempton Park oor sy feestydplan teen misdaad gepraat. Hy het gesê dit is nie polisiebeamptes se taak om wette te maak nie, maar om dit toe te pas. "In dieselfde asem kan jy nie deur kriminele opgemors word nie. Die wet sê jy mag art. 49 van Strafproseswet toepas wanneer 'n lid van die gemeenskap of Suid-Afrikaanse burger onder bedreiging is en jy daardie mense moet beskerm. "Dieselfde wet sê jy as beampte mag dodelike geweld as jou lewe en dié van onskuldige mense bedreig word." Cele wil hê polisiebeamptes moet beslissend optree tydens patrollies. - JacarandaFM