PROKUREURS vir voormalige rugbyspelers gaan 'n brief aan Wêreldrugby, Engeland se Rugby Football Union en die Walliese Rugbyunie stuur as deel van 'n klasaksie dagvaarding met betrekking tot dié beheerliggame se mislukking om hulle te beskerm teen kopbeserings wat nou tot die siekte dementia gely het. Dié unies kan groot geld opdok in skadevergoeding. Steve Thomspon, wat in 2033 die Wêreldbeker saam met Engeland gewen het, het laas week in 'n onderhoud gesê hy kan nie eers onthou hy het dié toernooi (in Australië) gewen nie. Ander voormalige spelers gaan saam met hom nou ampsdraers aanspreeklik hou vir nie ordentlike protokolle in plek het vir kopbeserings (harsingskudding) nie. "Dit is rugby wat my in hierdie situasie geplaas het," het die 42-jarige gesê. "Aan die einde van die dag het ek met niks opgeëindig nie." Bernard Laporte, ondervoorsitter van Wêreldrugby, het Maandag dié beheerliggaam probeer verdedig. "Ons weet nie wat die omvang van die saak is nie. Wêreldrugby het baire gedoen in terme vann spelerwelstand en veiligheid, het hy by Maandag se groepering van spanne vir 2023 se Wêreldbekertoernooi gesê. "Ek was beindruk met die werk wat gedoen is om spelers se gesondheid en veiligheid te verseker, sedert ek by Wêreldrugby vier jaar gelede aangesluit het. "In terme van navorsing, innovering en die bestuur van dié area is ons 'n model vir ander." Die lys van potensiële sake het begin groei oor die afgelope paar dae, met nou meer as 100 spelers wat volgens die Britse koerant The Telegraph wil dagvaar.