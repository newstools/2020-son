DAAR was Maandag geen treindiens in die Wes-Kaap nie, weens 'n Covid-19 geval by die treinverkeerbeheersentrum. EWN berig dat die sentrum Sondag na 'n Covid-19 geval as voorsorgmaatreëls moes toemaak. Metrorail sê: "Die veiligheid van pendelaars en personeel is 'n prioriteit. Die besluit om die diens Maandag op te skort is geneem om die kontinuïteit van dienste tydens die komende dae te verseker." Intussen sal treine na bewering Dinsdagoggend weer begin loop. - EWN