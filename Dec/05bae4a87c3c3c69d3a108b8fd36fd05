'N MA en haar seun van Krokodildrift-Wes is tydens 'n huisrooftog deur die rowers aan n boom vasgemaak. Volgens polisie het die 50-jarige vrou en haar 20-jarige seun TV gekyk toe die gewapende mans Saterdagaand by hul huis in kom. 'n Polisiewoordvoerder, Adele Myburgh, sÃª drie mans met messe het die kamer binnegegaan en die ma en seun met elektriese-koorde aan 'n boom buite hul woning vasgemaak. Sy voeg by dat die seun tydens die roof ook met 'n stok geslaan is en ligte beserings opgedoen het. Die ma is nie beseer nie. Die seun kon daarin slaag om homself los te kry en sy ma te help. Die toe het toe na die bure gevlug waar hulle om hulp gaan soek het. Volgens Myburgh is 'n gasstoof, juweliersware en 'n selfoon tydens die roof gesteel. 