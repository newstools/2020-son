GESONDHEIDSORGWERKERS pleit dat
pres. Cyril Ramaphosa dringend ingryp,
aangesien hulle onder hewige druk is as
gevolg van die tweede golf van Covid-19 getalle wat oënskynlik
deur ’n nuwe variant van die virus aangedryf
word. In die 24 uur oor Kersdag is 11
552 nuwe gevalle van Covid-19 in die land
aangemeld om die
totaal gevalle op 994 911 te staan te bring. Die nasionale dodetal is reeds 26
521. Volgens die Suid-Afrikaanse Mediese Vereniging is
gesondheidswerkers onder ernstige druk om die nuwe vlaag
Covid-19-besmettings en sterftes te
hanteer. Baie het hul bekommernis in die
sosiale media uitgespreek en pleit by die regering
in die algemeen en spesifiek Ramaphosa om in
te gryp. Die minister van gesondheid, dr. Zweli Mkhize,
het Suid-Afrikaners Woensdag in ’n verklaring gewaarsku dat die regering sy huidige beperkings sal moet hersien en verdere
maatreëls moet oorweeg. Dit hang nou af van Ramaphosa
en die nasionale corona-virus-bevelraad om gehoor te gee aan die oproep
van gesondheidswerkers. Suid-Afrika nader vinnig ’n somber mylpaal in die pandemie. Die land sal na verwagting teen 28 Desember die 1
miljoen-kerf van geregistreerde gevalle bereik.~SABC 