Liewe Antie Mona EK EN my kinders se pa is al 12 jaar saam. Ons het twee pragtige dogters van 10 en 8 jaar oud. Antie, ons bly saam en is reeds vyf jaar verloof. Maar die man wil dan net nie tot trou kom nie. Daar bly goed voorval. Ek is nou al so moeg van wag en verskonings hoor. Dit maak dat ons baiekere vassit. Het Antie dalk vir my raad? – Moeg Gewag, WhatsApp Meisa, daai verloofring hoef mos nie só stof op te gaar nie! Finansieel gaan dit natuurlik nooit ’n regte tyd vir trou wees nie, want geld is mos maar altyd ’n issue. Die een en seker enigste voordeel van Covid-19 is dat ’n mens nou ’n klein troue kan hou sonder om sleg te voel omdat julle nie almal kan nooi nie. Noem dit so aan hom en stel voor dat julle begin planne maak vir ’n klein, intieme troue. Dit sal sommer ontslae raak van ál wat ’n verskoning is wat met geld te doen het.