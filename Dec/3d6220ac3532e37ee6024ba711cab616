NICE het Patrick Vieira, voormalige midfielder van Frankryk en Arsenal, nรก twee en 'n half jaar as sy manager gepos. Dis omdat die Franse Ligue1-klub nou vyf wedstryde agtereenvolgens verloor het. Boonop het Bayer Leverkusen die span van Nice Donderdag met 3-2 uit die Europa League-kompetisie geboender. Hulle sukkel ook in die Franse Ligue1-veldtog, waar hulle die 11de posisie beklee. Die 44-jarige Vieira, wat ook vir Manchester City, Inter Milan en Juventus uitgedraf het, het die sweep geklap by New York voordat hy hom by Nice aangesluit het. Vieira se 53-jarige assistent, Adrian Ursea, neem die leisels oor as nuwe head coach van Nice. 