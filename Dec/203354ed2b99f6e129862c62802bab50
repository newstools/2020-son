DIT gons behoorlik oor ’n volle 20 mense die PowerBall van R114 miljoen gedeel het. Maar dit gaan nie soseer oor die baie wenners nie, maar die wennommers – 5, 6, 7, 8, 9 en die bonus 10. Elkeen van die 20 het ’n skaflike R5,7 miljoen gewen. Een persoon het die PowerBall Plus van R5,8 miljoen gewen. Die PowerBall se wennommers is 19, 27, 30, 34 en 37 en die bonus 18. Dit is ook die eerste keer in die geskiedenis van die Lotto dat daar so baie wenners is wat die jackpot wen. Saam met die PowerBall Plus was daar 21 wenners. Vier mense het in Januarie 2018 die jackpot gedeel, maar nog nooit so baie soos met Dinsdagaand se draw nie. Busisiwe Msizi, hoof van korporatiewe betrekkinge, sê dis algemeen dat spelers dieselfde nommers kies. “Ons ondervind dit ook dat Suid-Afrikaners gereeld nommers speel wat op mekaar volg,” sê sy. Net een van die wenners het op die app gespeel en van die ander wenners is agt van Gauteng, een van die Noord-Kaap, een van die Vrystaat, drie van KwaZulu-Natal, twee van die Oos-Kaap, een van die Wes-Kaap, een van Limpopo en twee van Mpumalanga. Een van die spelers sê dit wys net die Lotto is rigged. Op die radiostasie Cape Talk sê luisteraars dis baie onwaarskynlik dat so iets met die nommers kan gebeur. Mense is sommer baie verbaas oor die uiters ongewone nommers.