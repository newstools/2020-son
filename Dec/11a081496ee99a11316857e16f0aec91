DIT klink dalk na iets uit 'n movie, maar 'n gesteelde bakkie is op 'n trok weggesteek om oor die grens geneem te word. Die gesteelde voertuig is Saterdag, agterop die trok, by die Lebombo-poort gekry. Volgens die polisie wou die bestuurder die grens na Mosambiek oorsteek, met die versteekte Ford Ranger-bakkie weggesteek agterop onder besems. 'n Polisiewoordvoerder, kol. Donald Mdhuli, sê: "Die cops was besig met hul gewone pligte toe hulle 'n verdagte wittrok met 'n Mosambiek-registrasienommer vol besems opmerk. "Die driver was nie by die trok nie en nadat hulle vir hom gesoek het, het die cops besluit om self by die trok ondersoek in te stel." Dit was terwyl hulle die besems afgehaal het dat hulle die wit Ford Ranger met 'n valse registrasienommer ontdek. Die voertuig is na bewering verlede Maandag in Sandton gesteek. Volgens Mdhuli is nog geen arrestasies gemaak nie en duur die ondersoek voort. - Algoa FM