TOTTENHAM Hotspur en Liverpool se top-of-the-table-wedstryd het vir albei se charismatiese managers net soveel met hul ego as maksimum punte en spogregte te doen. Boonop is Spurs se baas, José Mourinho, en sy eweknie by Liverpool, Jürgen Klopp, albei uitgesproke oor vanjaar se titelwedloop. Die managers laat ook nie ’n vlieg op hul neuse sit nie,  veral as dit hul onderskeie spanne negatief raak. Mourinho en Klopp het beide reeds behoorlik mond uitgespoel oor die gebruik van die VAR-stelsel, asook die getal subs, wat weens die Covid-19-pandemie van vyf na drie verminder is. Liverpool, wat Spurs met ’n punt trail en môre op Anfield  speel, sit egter met groter kopsorge as Mourinho-hulle. Die Reds is reeds sonder defenders soos Virgil van Dijk en Joe Gomez. ’n Verdere knou staar hulle in die gesig: Joël Matip is in ’n stryd teen tyd gewikkel vir die wedstryd teen Spurs. Dodelik Matip het ’n besering opgedoen tydens ’n skok-draw van 1-1 teen Fulham Sondag op Craven Cottage. Boonop is Trent Alexander-Arnold ook nie volkome fiks nie. Dié Engelse defender huff en puff en dit was duidelik sigbaar teen Fulham se aanval, wat nie so giftig en dodelik is soos Spurs s’n nie. Dié nuus volg nadat Klopp  aangedui het sy attacking midfielder, Diogo Jota, sal minstens een tot twee maande buite aksie wees. In sterk kontras het die besoekers van Londen nie sulke bekommernisse nie. Die verwagting is dat Spurs se kaptein, Harry Kane, en sy partner in crime, Son Heung-min, kringe om Liverpool se defence sal hardloop.Mourinho het verder aangedui dat Gareth Bale ook ingespan kan word. Dit kan nog groter probleme vir die span van Merseyside voorspel. Die wedstryd gaan beslis een van Liverpool se moeilikstes wees – ene waar Mourinho beslis met spogregte sal wil wegstap. 