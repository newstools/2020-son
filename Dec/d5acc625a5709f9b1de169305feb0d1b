HIERDIE Sondag skop Kersfees en Koortjies af! In die eerste episode kuier die uitmuntende singer-songwriter Amy Jones, die bekende gospelsanger Neville D en die Maak My Famous-rapper Reggie B saam met die aanbieder Jonathan Rubain. Ek het julle mos vroeër vertel dat kykNET & kie se Koortjies met Jonathan Rubain dié maand terug op die kassie is vir ’n spesiale Kersaflewering. Ons gaan bederf word met vier episodes – een vir elke Sondag van Desember! Moenie Kersfees en Koortjies Sondag om 18:00 op kykNET & kie (DStv-kanaal 145) misloop nie.