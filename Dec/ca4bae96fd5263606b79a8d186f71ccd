DIE radio- en TV-persoonlikheid Anele Mdoda is positief vir Covid-19 getoets. Fans wat gereeld na die plaaslike radiostasie 94.7 luister, het opgemerk dat hul gunsteling-host nie daar is nie en het haar op Twitter daaroor uitgevra. Die geliefde oggendprogram-aanbieder sê toe Covid-19 is by haar gediagnoseer dieselfde dag as wat die ren­jaer Lewis Hamilton ook positief vir dié virus getoets is. Die mediapersoonlikheid het mense op Twitter daaraan herinner dat hulle versigtig moet wees omdat die corona-virus geen reëls het nie. Medikasie “Dit doen net waarvoor dit lus is. Dit groei waar dit wil. “Dit val aan net soos dit wil en dit vat net vir wie dit wil. Brace julself.” Sy het ook aan fans gesê dat sy by die huis rus en medikasie neem – en natuurlik die F1-resies gekyk het. “Ek is net so gedrug, maar ek is so bly vir (Sergio) Pérez. “Ek wou al laas week hê dat hy moet wen, so hierdie is major.”