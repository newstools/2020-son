NOLAN “The Nigel” Arendse het vanjaar op ’n hoogtepunt afgesluit toe hy die weeklikse Friends Challenge-darts-toernooi in die Grassy Park-hotel die tweede week agtereenvolgens gewen het. Hy het Lance Rustim met 4-2 in die eindstryd geklop. Met dié sege het Arendse opnuut gewys hy gaan volgende jaar moeilik geklop word. Op pad na die eindronde het hy met Jehrome Prinsloo (Grassy Park), Alastair Bailey (Worcester) en Charles Losper (Kuilsrivier) afgereken. Bailey het onlangs die Robertson-enkelstitel gewen toe hy Clifford Stradling ’n ding gewys het. Rustim (Landsdowne) het Leslie Beukes (Grassy Park), Jude Williams (Mitchells Plain) en Giovanni Matthee (Matroosfontein) uitgeskakel om sy plek in die eindstryd te bespreek. Die jong Matthee het oor die laaste hekkie gestruikel, maar is self ’n speler wat vorentoe dopgehou moet word. Die veteraan Steven Cottle het ’n welkome terugkeer tot die spel gemaak en met 3-4 teen Prinsloo vasgeval. In die Plaat-eindstryd het Chad Slamet (Strandfontein) met Kyle Andrews (Steenberg) afgereken (3-1). Die uitslae is: Laaste 16: Charles Losper 4-1 Garth May; Clint Prime 4–2 Jason Erasmus; Alastair Bailey 4-0 André Poole; Nolan Arendse 4-0 Jehrome Prinsloo; Gavin Felix 4-1 David Slamet; Lance Rustim 4-3 Leslie Beukes; Jude Williams 4-3 Shaheen Swanepoel; Giovanni Matthee 4-1 John Petersen. Kwarteind: Charles Losper 4-2 Clint Prime; Lance Rustim 4-2 Jude Williams; Giovanni Matthee 4-1 Gavin Felix; Nolan Arendse 4-2 Alastair Bailey. Semi: Lance Rustim 4-0 Giovanni Matthee; Nolan Arendse 4-3 Charles Losper. Final: Nolan Arendse 4-2 Lance Rustim.