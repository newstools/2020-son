GEORGE. – From Russia ... met lang vingers. ’n Gr. R-onnie van hier is in die sop nadat sy na bewering ’n pakkie Russian-worsies probeer steel het. Die 32-jarige juffie is uitgevang nadat sy die pak gevriesde worsies in haar panty probeer wegsteek het. Sy is Maandag uitgevang toe CCTV-kameras haar in die supermark opgeneem het waar sy na die vrieskas stap, die sespak worsies vat en in haar onderklere wegsteek. Geskokte shoppers sê die juffie wou toe boonop die lyn jump, maar toe maak sy haar laat toe die worsies onder haar rok uitval. ’n Pakker in die winkel, Josia Ekstein, sê die vrou het sy aandag getrek toe hy opmerk hoe sy die queue probeer jump. “Ek is seker daai pakkie Russians was te koud vir haar lyf. Appel “Ek het al baie mense gesien koue produkte steel. Hulle kom gewoonlik oor lunch-tyd wanneer daar meer mense in die winkel is,” vertel Ekstein. Die sekuriteitswag sê toe die vrou voor by die till kom, het sy net vir ’n klein koeldrankie, ’n appel en ’n pakkie lekkers betaal. Die wag vertel verder: “Ons het haar op kamera gemonitor. Daai pakkie worsies was te koud tussen haar bene. “Sy kon dit nie langer daar wegsteek nie, toe val dit uit.” Die wag sê sy het onmiddellik die winkeleienaar in kennis gestel. Volgens haar sal die mense sommer enige ding steel van kos tot Vase­line. Die eienaar, Ashraff Siddque, sê hy ken die betrokke juffrou, want sy is ’n regular customer. “Ek het haar vergewe, maar die gereg sal nou met haar moet deal. “Ek gaan haar nie meer in my winkel toelaat nie. As iemand wat klein kindertjies leer, behoort sy van beter te weet,” het Siddque laat hoor. Die Thembalethu-polisie het bevestig dat ’n 32-jarige vrou gearresteer is vir diefstal uit ’n winkel..