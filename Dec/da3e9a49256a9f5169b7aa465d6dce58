’N VOORMALIGE Bafana Bafana-sokkerspeler is gister in die Bellville-landdroshof op borgtog van R100 000 vrygelaat. Jerome McCarthy (47), oudste broer van Bafana Bafana se rekorddoelskieter, Benni McCarthy, is Vrydag in hegtenis geneem nadat dwelms met ’n straatwaarde van meer as R8 miljoen na bewering in sy besit gekry is. Jerome is by sy huis in Parowvallei aangekeer nadat hy ’n pakkie van die couriers ontvang het. Die pakkie was toe niks anders nie as 250 000 Mandrax-tablette. Volgens Zinzi Hani, woordvoerder van die Valke in die Wes-Kaap, het die eenheid op ’n wenk gereageer dat ’n shipment dwelms van Germiston na die Wes-Kaap gestuur word en dat dit van die Kaapstad Internasionale Lughawe na ’n huis in Bosbokstraat sou gaan. Uitgedraf “Toe die Valke by die huis opdaag, het hulle dit deursoek en ’n 47-jarige man in hegtenis geneem.” Jerome, ’n boorling van Hanover Park op die Kaapse Vlakte, het ook al vir Chiefs gespeel. Hy het ook vir ’n lang tyd vir Santos-sokkerklub uitgedraf. Jerome het sy kans verbeur om vir die internasionale sokkerspan Manchester City te speel toe hy ’n ernstige besering opgedoen het. Benni (43) is op die oomblik in Skotland. Jerome het sy eie law­yer aangestel, al het hy die opsie gehad om ’n legal aid law­yer te gebruik. Die hof het gehoor Jerome het geen vorige veroordelings of hangende sake teen hom nie. Hy het wel voorheen skuld erken dat hy ’n verbode middel gebruik het. Hiervoor is hy uit ’n sokkerklub geskors. Die staat het nie borgtog teengestaan nie en ’n bedrag van R50 000 voorgestel. As deel van Jerome se borgtogvoorwaardes moes hy sy paspoort inhandig en hy moet hom elke dag by sy naaste polisiekantoor aanmeld. Die saak is tot Februarie uitgestel vir verdere ondersoek.