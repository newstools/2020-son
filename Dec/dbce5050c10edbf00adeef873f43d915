ZOE Zana het ’n kwaai nuwe single wat sy dié naweek gaan bekend stel. Die briljante sangeres het in 2013 aan Idols SA deelgeneem. Haar nuwe song is getiteld “Take Me to My Love”. Zoe vertel die lockdown het haar geïnspireer om musiek te skryf. “Die song gaan daaroor dat jy verlief raak op ’n persoon, maar hy of sy voel nie soos wat jy voel nie. “Dit is ’n lied wat spreek van geloof en liefde en ek het dit in 30 minute geskryf.” Die sangeres wat in Bishop Lavis grootgeword het, sê sy het met ’n briljante span saamgewerk om die single aanmekaar te slaan. “Dit was so ’n voorreg om met die talentvolle producers TwinzSpin en Hamba Smallz in die ateljee te werk. “Ek kan nie wag om dit live vir my fans te perform nie, want die tunes gaan jou dié somer lekker laat dans.” Zoe, wat ook ’n lekker paar dans-moves het, sê sy was ’n ruk lank nie hier in Suid-Afrika nie. “Ek was nie stil soos baie mense dink nie. “Ek en my orkes het in Maleisië en Marokko opgetree. Dit was vir my ’n ongelooflike ervaring. Ek het so baie as kunstenaar gegroei.” Zoe gaan nie alleen daar wees nie. Haar briljante band en musiekvriende soos Seve MusicKid Felix, Ester Philander, Marvin Mclean, Niyaaz Arendse en Michaela Kleinsmith gaan ook die stage vat.