INWONERS van die Nelson Mandelabaai is weer gevra om die corona-virus kop toe te vat nadat 17 mense binne 24 uur daaraan dood is. Die sterftes kom nadat die nasionale corona-virus-bevelsraad Dinsdag vergader het om voorstelle te bespreek vir strenger inperkingmaatreëls in areas waar 'n hernude styging in infeksies voorkom. Infeksies het veral in die Oos- en Wes-Kaap begin opvlam. Die dodetal in die Nelson Mandelabaai het op 30 November nog op 1 788 gestaan met die aantal aktiewe gevalle op 3 521. Thsonono Buyeye, waarnemende burgemeester, het weer by inwoners gepleit om die virus ernstig op te neem. "Ons wil nie nog mense in ons stad weens die virus verloor nie. Die aantal pasiënte in die waakeenheid styg ook by die dag. "Daar is gesê dat 109 pasiënte tans in die waakeenheid is met 95 in privaat hospitale en 14 in openbare fasiliteite. 43 van hulle, waarvan 42 in privaat hospitale, is aan ventilators gekoppel. - TimesLive