'N ONGEWONE redding is Sondag by die Vaaldam naby Deneysville deur die NSRI uitgevoer. Die slagoffer was 'n donkie wat na bewering op 'n eiland aan die Vaaldam gestrand was. Met die hulp van 'n plaaslike veearts en twee reddingswerkers is die donkie na veiligheid gebring. Die viervoetige dier is na bewering vier weke gelede na die eiland, toe die watervlakke laag was, maar was nie instaat om terug te keer na die vasteland toe die watervlak gestyg het nie. Volgens Craig Lambinon, 'n woordvoerder vir die NSRI, is 'n spesiale draagbaar op die toneel gebruik, waar 'n veeaarts die gestres en ondervoede dier na gegaan het. Lambinon voeg by dat die dier nou weer goed versorg word deur sy eienaars, wie net verheug is dat hul donkie weer by die huis is. - AlgoaFM