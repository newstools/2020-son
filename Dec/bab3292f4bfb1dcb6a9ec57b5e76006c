SAKKE dagga met 'n waarde van sowat R85 000 wat by 'n man se woning in Kanana-informele nedersetting in die Noord-Kaap gekry is het tot die 63-jarige se arrestasie gelei. Volgens polisiewoordvoerder, Mashay Gemeldien, het hulle op 'n wenk reageer. Hy sÃª: "Daar is inligting ontvang oor dagga wat vermoedelik verkoop word in 'n shack in Kanana in Lerator Park in Roodepan. "Sowat 56,65kg dagga verpak in swart plastieksakke is in die hokkie gevind. "Ons het 'n 63-jarige verdagte op die toneel gearresteer en hy sal binnekort in die Galeshewe-landdroshof verskyn." In 2018 het die grondwethof 'n laerhof se beslissing bevestig oor die private gebruik van dagga en bevind dat die kriminalisering daarvan onwettig is. Talle regeringsdepartement het die wettiging van dagga teengestaan. Die beslissing is egter destyds deur verskeie groepe verwelkom. In die uitspraak is die groenlig ook gegee vir die groei van dagga vir persoonlike gebruik. - SABCnews