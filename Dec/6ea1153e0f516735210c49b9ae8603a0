DIE man wie sy eks-meisie op 'n bus voor passassiers op 6 Januarie vermoor het is 'n lewenslange tronkstraf opgelê. Titus Thabo is die week in die Mpumalanga-hooggeregshof gevonnis. News24 berig dat hy 'n bus van Pretoria na KwaMhlanga gevat het en een sitplek weg van Phindile Portia Mahlangu gesit het. Volgens bewyse in die hof kon Thabo nie aanvaar dat Mahlangu die verhouding beeindig het nie. Kol. Donald Mdhluli, polisiewoordvoerder vertel dat toe die bus Allemansdrift C naby Vaalbank bereik het baie van die pendelaars afgeklim, maar Mahlangu en Thabo het saam met 'n paar ander pendelaars nog bly sit. "Thabo het toe skielik opgestaan en na Mahlangu geloop, waar 'n argument ontstaan het oor waarom sy besluit het om die verhouding te beeindig. "Die beskuldigde het die slagoffer toe geklap voor hy haar 'n paar keer met 'n mes gesteek het." Mdhluli sê: "Geskokte pendelaars het gegil vir hulp en die busbestuurder het die bus probeer stop. "Thabo het hom beveel om aan te hou ry, terwyl hy voort gegaan het om Mahlangu te steek. Dit ten spyte daarvan sy sy vir haar lewe gepleit het." Hy het daarna die bestuurder opdrag gegee om die bus te stop, afgeklim en is huistoe. Mahlangu is eers na 'n naby geleë huis geneem en toe na 'n kliniek. Sy het ongelukkig aan haar wonde beswyk. 'n Saak van moord is geopen en Thabo se broer het hom oortuig om homself aan die polisie te oorhandig.