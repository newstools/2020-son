CRYSTAL Palace het gister gewys José Mou­rinho se Tottenham Hotspur is nie onoorwinlik nie. Die Eagles het hard gewerk om ’n gelykop uitslag op hul tuisveld, Selhurst Park, af te dwing en hul terugkerende fans met ’n glimlag huis toe te stuur. Al word daar steeds net 2 000 toeskouers by wedstryde toegelaat, het dit meer geklink asof daar 20 000 mense by Selhurst Park opgedaag het om die Eagles aan te vuur. Spurs het wel die eerste helfte van die wedstryd oorheers. ’n Fantastiese poging deur Harry Kane het vir die wedstryd se eerste doel gesorg. Spurs het egter daarna die fout gemaak om agteroor te sit en die voorsprong te verdedig. Die Palace-spelers het met meer balbesit gevaarliker begin lyk. Die span het ook met volgehoue druk die besoekers laat bontstaan. Daai volgehoue druk het uiteindelik in die 81ste minuut vrugte afgewerp toe Jeffrey Schlupp die gelykmaker aangeteken het. Spurs het weer verbete begin aanval, maar kon nie in die oorblywende tyd en beseringstyd die wenner kry nie. Hy het Sheffield United op St. Mary’s met 3-0 geklop.