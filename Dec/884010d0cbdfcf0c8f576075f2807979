MARCELL Coetzee gaan hom binnekort by die Bulls aansluit. DIE Bulls het reeds op sy Facebook-blad gesê die aankondiging gaan Maandag gemaak word. Sport24 berig die 29-jarige losvoorspeler, wat tans vir Ulster in Ierland speel, gaan hom na verwagting aan die einde van die Pro14-toernooi in Pretoria aanmeld. Luidens Sport24 se berig het die Bulls vir Coetzee uit die laaste jaar van sy kontrak gekoop. Bronne het aan dié sportnuuswebwerf gesê die aanwins gee die Bulls die beste kans moontlik om 'n onmiddellike impak in volgende jaar se uitgebreide Pro16-toernooi te maak. Daar word ook gespekuleer die Bulls wil die veelsydige agterspeler Johan Goosen ook na Loftus Versfeld lok. Goosen speel tans sy rugby vir Montpellier in Frankryk. - Sport24 