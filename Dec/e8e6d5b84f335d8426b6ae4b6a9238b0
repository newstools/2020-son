DIE ANC het besluit om sy beplande verjaarsdagvieringe in Januarie weens Covid-19 te kanselleer. Jessie Duarte, adjunk-sekretaris-generaal, het Maandag aan lede van die nasionale uitvoerende komitee geskryf om hulle van dié besluit in te lig. Die party sou op 8 Januarie hul 109de verjaarsdag in Limpopo gevier het. Duarte het laas week nog gesê die verjaarsdagvieringe gaan voort, maar sê die besluit om te kanselleer kom ná Zweli Mkhize, minister van gesondheid, nasionale beamptes Maandagoggend toegespreek het. Pres. Cyril Ramaphosa gaan steeds sy toespraakop 8 Januarie  lewer, maar gaan dit nou digitaal doen. Duarte sê as 'n leier van die samelewing moet die ANC met voorbeeld lei. - TimesLive