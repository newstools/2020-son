'N LYKSWA met 'n lyk daarin het Saterdagoggend oppad na 'n begrafnis in die Paarl aan die brand geslaan. Die voorval het omstreeks 08:15 op Charleston Hill in Paarl-Oos plaasgevind. Die bestuurder van die lykswa kon gelukkig vinnig stilhou en uitspring. Die lykswa het egter voor talle omstanders uitgebrand. Paarl Post berig dat die lykswa wat aan Willy's begrafnisdienste behoort was met 'n doodskis daarin onderweg na 'n begrafnis in die gebied.