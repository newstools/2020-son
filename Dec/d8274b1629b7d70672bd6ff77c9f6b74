COVID-19 is genadeloos en ons kan nie bekostig om nou oorgerus te raak nie, het dr. Zweli Mkhize, minister van gesondheid, gewaarsku nadat Suid-Afrika Woensdagaand sy hoogste aantal infeksies in 'n enkele dag aangekondig het. Altesaam 14 046 nuwe gevalle is binne 'n 24-uur tydperk aangeteken. Dit het die aantal positiewe gevalle na 954 258 geskuif. Mkhize het ook nog 411 sterftes aangekondig. 'n Bekommerde Mkhize het gesê die koers waarteen die virus versprei is veel vinniger as met die eerste golf en dat die peak van die eerste golf binne die komende dae verbygesteek kan word. "Ons moet Suid-Afrikaners waarsku ons gaan die huidige beperkings moet hersien en verdere maatreëls moet oorweeg om te verseker ons stuit die angswekkende koers van die verspreiding," het hy gesê. 81% van die nuwe gevalle wat aangeteken is, kom uit KwaZulu-Natal, die Wes-Kaap en Gauteng. Dit gaan belangrik wees om die situasie binne die provinsies te evalueer en brandpunte in dié areas te identifiseer en aanbevelings daarvolgens te maak, sê Mkhize. "Ons kan nie genoeg die behoefte beklemtoon vir landsburgers om elke moontlike voorsorgmaatreël te tref terwyl ons die feesseisoen vier en begenading te soek van 'n moeilike jaar nie." Die sterftesyfer weens Covid-19 staan tans op 25 657. Van die 411 sterftes wat Woensdagaand aangekondig is, was 171 daarvan in die Wes-Kaap, 101 in die Oos-Kaap en 90 in KwaZulu-Natal. - TimesLive