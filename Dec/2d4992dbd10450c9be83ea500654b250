OE-NA-NA, Trey Songz is ’n hypocrite! Toe die “Na Na”-sanger in Oktober positief getoets is vir die corona-virus, het hy omtrent gesmeek dat ons by die reëls moet hou en nie mekaar se lewe in gevaar moet stel nie. Maar die afgelope naweek het hy ’n groot paartie in ’n nagklub in Ohio, Amerika, gehost waar daar sowat 500 mense uitgestiek het om saam met die 36-jarige te paartie. Ek lees op people.com dat die mense wat Trey se Champagne Saturdays event bygewoon­ het, was min gespin oor die Covid-regulasies. Beboet Hulle het glo drinks gedeel, geen maskers gedra nie en daar was geen social distancing tussen die paartiegangers nie. Die Ohio-ondersoekeenheid het glo die klub gedagvaar toe beamptes daar opgedaag het. Die saak is nou aan die kantoor van Ohio se prokureur-generaal oorhandig. Die klub kan beboet word en sy dranklisensie kan afgeneem word. Ek hoop dit is vir ons hier in Mzansi ’n les. Ons leer mos nie – nie eens nadat die minister van gesondheid Saterdag by Cubaña in Groenpunt in die Kaap gaan dreig het oor Covid-non-compliance nie.