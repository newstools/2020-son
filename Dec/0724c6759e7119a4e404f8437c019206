DIE Westelike Provinsie kom vanaand in ’n Curriebeker-kragmeting teen ’n onbeproefde Pumas-span te staan. Jimmy Stonehouse, die Pumas se afrigter, het besluit om altesaam sewe veranderings aan sy beginspan aan te bring. Tiaan Botes, wat Maandag sy 19de verjaardag gevier het, is met die taak opgesaal om die aanslag van die besoekers van Nelspruit te lei. Dit sal die tiener se buiging in die CB-kompetisie wees. Botes het voorheen net 19 minute as plaasvervanger vir die Southern Kings teen Connacht in die Pro14 gespeel. Botes is in die plek van Devon Williams in die nr. 10-trui. Will­iams is ná laas week se game teen Griekwas as speler van die wedstryd aangewys, maar hy gaan vanaand van die bank af teen sy ou spanmaats aangewend word. Sy skakelmaat, Ginter Smuts, is ook na die bank geskuif. Chriswill September gaan agter die Pumas se oond diens doen. Stonehouse het ook sy lostrio aangepas. Darrien-Lane Landsberg gaan op vaskopflank sak terwyl Da­niel Maartens die nr. 6-trui gaan dra. Die Puma-kaptein, Pieter Jansen van Vuuren, begin op slot saam met Le Roux Roets. Die ervare Ruwellyn Isbell vervang Etienne Taljaard op linkervleuel. Stonehouse se eweknie, John Dobson, het ook verskeie verandering aan sy span aangebring. Michael Haznar en Jaco Coetzee gaan vir die eerste keer in vanjaar se CB-reeks vir die Streeptruie uitdraf. Die Bok Scarra Ntubeni vervang nóg ’n Bok, Bongi Mbonambi, op haker. Dobson gaan die opsie hê om nóg ’n World Cup-Springbok, Herschel Jantjies, van die bank aan te wend. WP: Damian Willemse, Angelo Davids, Michael Haznar, Rikus Pretorius, Tristan Leyds, Tim Swiel, Paul de Wet, Jaco Coetzee, Ernst van Rhyn, Siya Kolisi (k), David Meihuizen, Salmaan Moerat, Frans Malherbe, Scarra Ntubeni, Steven Kitshoff. BANK: Bongi Mbonambi, Ali Vermaak, Lee-Marvin Mazibuko, Chris van Zyl, Johan du Toit, Herschel Jantjies, Kade Wolhuter, Dan du Plessis, Kwenzo Blose, Marcel Theunissen, Sihle Njezula. PUMAS: Tapiwa Mafura, Luther Obi, Erich Cronjé, Ali Mgijima, Ruwellyn Isbell, Tiaan Botes, Chriswill September, Willie Engelbrecht, Darrien-Lane Landsberg, Daniel Maartens, Pieter Jansen van Vuuren (k), Le Roux Roets, Ignatius Prinsloo, Simon Westraad, Morgan Naudé. BANK: Marko Janse van Rensburg, Wikus Groenewald, Brandon Valentyn, Ewart Potgieter, Ginter Smuts, Devon Williams, Jacob Kleinhans, Liam Hendricks.