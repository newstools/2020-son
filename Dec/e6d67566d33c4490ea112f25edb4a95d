Jongmense wat nie hul maskers in die openbaar dra nie, moet beboet word of hulle moet gemeenskapsdiens doen. Dit is die Suid-Afrikaanse Mediese Vereniging (SAMA) se pleidooi wat aan pres. Cyril Ramaphosa. Wie 'n beroep doen op die staatshoof se ingryping, om die verspreiding van die virus te beperk. Hulle hou vol dat jongmense die meerderheid uitmaak van die wie skuldig is, en nie aan die regulasies voldoen nie. Die vereniging se beroep kom na dokters en verpleegsters by die publiek gepleit het om die maatreëls, wat in plek gesit is om Covid-19 te beperk, na te kom. Die gesondheidswerkers sê hulle kan nie voorbly met die tweede golf van die corona-virus nie. Angelique Coetzee, president van die SAMA sê: “Die jongmense wat nie wil luister nie, moet verantwoordelik gehou word. “As hulle dus nie hul maskers dra as hulle na winkelsentrums gaan nie, moet hulle gemeenskapsdiens doen en of 'n boete betaal. Dit is iets waarna ons moet kyk.” Coetzee sê hulle het vroeër gevra dat kerkbyeenkomste in die buitelug gehou moet word en dat dit deel moet vorm van die streng beperkings op die vlak 2 wat die regering moet instel. “Ons vra slegs vir vlak 2 met uiterste beperkings. Ons wil seker maak dat die kerke dit eerder buite vier mure as binne het en dat daar 'n beperkte hoeveelheid mense moet wees.” Intussen het die Demokratiese Verpleegstersorganisasie van Suid-Afrika gevra dat die land na vlak-5 lockdown terugkeer. Die vereniging sê die vepleërs kan nie meer die toestroming van pasiënte na hospitale hanteer nie. - SABCnuus