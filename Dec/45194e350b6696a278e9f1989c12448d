BEGRAFNISONDERNEMERS wil hê die regering moet regulasies aanpas om die aantal mense wie 'n begrafnis mag bywoon te minder. Die Suid-Afrikaanse vereniging vir begrafnisondernemers het 'n beroep op die regering gedoen om die maksimum aantal persone van 100 na 50 mense te beperk. Vuyo Mabindisa, 'n woordvoerder van die vereniging, sê hulle vrees dat die huidige getalle daartoe sal lei dat hul werkers ook die virus opdoen. Hy noem dat hulle van mening is dat die regulasies onder vlak-5 en vlak-4 wat slegs 50 mense toegelaat het om 'n begrafnis te mag bywoon die spanning op werkers help verlig het. "Ons werkers is nie immuun teen die virus nie en ons wil nie die risiko verhoog met nog meer mense wie begrafnisse bywoon nie." Hy verduidelik verder dat dit ook sal help as die polisie by begrafplase 'n draai maak en seker maak die aantal mense wie volgens die regulasies dit mag bywoon wel daar is. Mabindisa voeg by dat die begrafnisondernemer sektor ook maar sukkel. - JacarandaFM