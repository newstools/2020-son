DIE voormalige prokureur Brian Albertus Baumann (53) is Maandag in die Bellville-handelshof 12 jaar gevangenisstraf opgelê. Baumann, wat in Bellville as prokureur gepraktiseer het, is op 16 klagte van bedrog ten bedrae van R24 miljoen skuldig bevind. Volgens Zinzi Hani van die Valke het Baumann vanaf Januarie 2018 tot Desember laas jaar namens slagoffers as prokureur vervalste eise by die Padongelukfonds ingedien. Die Valke het Baumann reeds op 13 Februarie in hegtenis geneem. Hy het ’n pleitooreenkoms met die staat aangegaan en is toe op 12 aanklagte skuldig bevind.