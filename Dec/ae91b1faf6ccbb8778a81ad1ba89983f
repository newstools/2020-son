DIE verdedigende Engelse Premierliga-kampioen, Liverpool, het ’n ooreenkoms bereik met die Franse klub Lille OSC om die dienste van die Portugese ster Renato Sanches te bekom. Met die transfer window wat in Januarie heropen, is die bestuurder Jürgen Klopp reeds druk besig om versterkings te kry. Die verwagting is dat Sanches die kampioen se eerste aankopie sal wees. Volgens die Italiaanse publikasie Tutto Mercato Web het die spanne ooreengekom op ’n bedrag van €20 miljoen (sowat R356 miljoen) om Sanches (23) in Engeland te kry. Sanches, wat in 2016 die Golden Boy-toekenning ontvang het, het sy loopbaan by S.L. Benfica begin, waarna hy vir Bayern Munich en Swansea City uitgedraf het. Hy was ook in die Portugese groep wat in 2016 Uefa se Europese titel gewen het. Sanches kan die Nederlander Georginio Wijnaldum by Anfield vervang.