ANELE Ngcongca, voormalige Bafana Bafana-speler, se begrafnis is uitgestel nadat sy ma siek geword het. Ngcongca, wat laas week in 'n motorongeluk in KwaZulu-Natal dood is, sou Vrydag begrawe word. Hy gaan nou op 10 Desember ter ruste gelê word. Die familie het Woensdagoggend op Twitter gesê Ngcongca se ma wou hê die begrafnis moes voortgaan, maar dat hulle besluit het om dit eerder uit te stel. Gordon Igesund, Ncgoncga se voormalige afrigter by Bafana Bafana, het gesê sy dood is ’n tragedie vir die sokkergemeenskap. “Hy was so ’n goeie mens en was nie een van die mense om vinnig te ry en al die dinge te doen nie. “Hy was regtig ’n goeie professionele mens en ’n baie mooi jong man en om hierdie nuus van sy dood te hoor, is so hartseer. “Dit is ’n verskriklike skok.” - EWN