DIE oorsaak van Vrydagoggend se massiewe ontploffing van die Engen-raffinadery in Wortworth is nog nie bepaal nie. Robert McKenzie 'n woordvoerder vir die nooddienste in KwaZulu-Natal bevestig dat die voorval omstreeks 07:00 plaasgevind het. Volgens hom is ses mense vir rook-inaseming behandel. "Daar het ook 'n woonstelblok in Beach Road, oorkant die raffinadery aan die brand geslaan. Geen beserings is gelukkig aangemeld nie." Durban - Explosion at the Engen Refinery pic.twitter.com/YriOQkRFoA Gavin Smith, 'n woordvoerder vir Engen, sÃª die brand was teen 08:45 suksesvol geplus. "Engen se noodreaksie-span en die eThekwini-nooddienste was dadelik op die toneel." News24 berig dat Engen 'n update oor die voorval sal gee sodra meer inligting bekend word. Smith voeg by: "Die gesondheid, veiligheid en welstand van ons mense, die gemeenskap en omgewing bly ons prioriteit." #Engen refinery south of Durban pic.twitter.com/jM53cjc2VQ In November 2008 is die raffinadery na 'n ontploffing daar vir sowat vier maande gesluit. In 2007 het 'n weerligstraal 'n petrolstoortenk raakgeslaan, wat vir drie dae gebrand het.