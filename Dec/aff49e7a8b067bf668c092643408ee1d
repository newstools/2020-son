DIE polisie soek na twee verdagtes wat Maandag ’n man beroof het wat geld by ’n bank in Waterfall Mall in Rustenburg wou deponeer. Marlene Bouwer, die winkelsentrum se portefeuljebestuurder, sê die twee verdagtes het vermoedelik die man van die parkeerterrein geagtervolg. Die twee het hom by die ingang gekry waar hulle hom omgeduik en beroof het. Die mall se securities het die verdagtes probeer vastrek, maar hulle het weggekom. Bouwer sê footage van die voorval is reeds aan die polisie oorhandig. “Waterfall Mall verskerp altyd sy veiligheid gedurende die spitsseisoen en ons sal dit weer vanjaar doen, want die veiligheid en sekuriteit van ons kopers is ons topprioriteit,” aldus Bouwer. Sy moedig klante, wat groot bedrae geld wil deponeer, aan om ekstra versigtig te wees. Brig. Sabata Mokgwabone, ’n polisiewoordvoerder, sê die verdagtes het met ’n Audi gevlug. “Geen skote is afgevuur en geen beserings is aangemeld nie.” - News24