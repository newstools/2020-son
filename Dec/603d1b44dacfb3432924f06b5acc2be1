MEGHAN Markle en prins Harry word deesdae maar baie selde in die openbaar gesien. So, toe die tweetjies dié week hul kop uitsteek, het die paparazzi natuurlik op hol gegaan. Die koninklike ouers van die klein Archie (amper 2) het Sondag in Beverly Hills ’n draai gegooi. Met keps op die kop en maskers aan om antie Rona weg te hou, was die twee byna onherkenbaar. Besigheid Dit is die eerste keer dat die tweetjies afgeneem is nadat die Amerikaanse aktrise wat volgende jaar 40 word, onlangs bekend gemaak het sy het in Julie ’n miskraam gehad. Ek neem aan sy en Harry (36) is vir besigheid in Los Angeles. Ek lees op E! dat hulle vroeër hierdie maand groot deals met Spotify en Netflix aangegaan het.