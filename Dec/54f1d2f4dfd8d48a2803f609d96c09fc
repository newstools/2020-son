MEGAN Fox het al nee gesê vir baie militêre films, maar sy kon eenvoudig nie nee se vir die plaaslike Showmax-produksie Rogue, wat hier in Suid-Afrika geskiet word nie. Die produksie is op 3 Desember op die plaaslike stroomdiens uitgereik. Die bekende Amerikaanse model en aktrise se hart klop warm vir Mzansi. Sy het aan die New York Daily News gesê sy was opgewonde om hier in Afrika te kom verfilm. Dogter “Ek het gevoel dat my lewe in Afrika gaan verander en ek het nie geweet hoekom nie. Ek het net geweet dat ek vir een of ander rede hierdie projek moet doen.” Megan vertolk die rol van Sam O’Hara, wat ’n groep huursoldate lei om ’n ambassadeur se ontvoerde dogter uit die kloue van al-Shabaab te red. Die mission loop lelik skeef toe die span se ammunisie opraak en hulle moet op ’n verlate leeuplaas wegkruip. Die span moet hulle dan nie net verdedig teen die ontvoerders nie, maar ook teen ’n briesende leeu. Die res van die rolverdeling sluit in: MJ Bassett (Power, Strike Back, Ash vs Evil Dead) Philip Winchester (Strike Back, Law & Order: Special Victims Unit), Adam Deacon (Casualty), die Suid-Afrikaners Jessica Sutton (Motherland: Fort Salem, The Kissing Booth), Sisanda Henna (Trackers, Griekwastad), Brandon Auret (District 9, Elysium, Still Breathing), Kenneth Fok (Warrior) en Greg Kriek (Black Mirror). Die fliek skep ook bewusmaking oor die mishandeling van leeus in Afrika. Bassett verduidelik: “Die film is fiksie, maar die feit bestaan dat daar in 2019 meer as 12 000 leeus vasgekeer op plase is. “Hoewel dit wettig is, word die meeste van die leeus aangehou in ongunstige toestande voordat hulle doodgemaak word vir hul vel, bene en liggaamsdele.” Hierdie aksiebelaaide militêre movie is ’n collab tussen MultiChoice, Capstone en Mannequin.