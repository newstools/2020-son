DIE mosie van wantroue in pres. Cyril Ramaphosa is uitgestel en gaan heel moontlik eers volgende jaar plaasvind. Die uitstel kom na die African Transformation Movement (ATM) Donderdagoggend die Wes-Kaapse hooggeregshof genader het vir 'n dringende hersiening van die speaker, Thandi Modise, se besluit om 'n geheimestemming te weier. Modise het Dinsdag gesê die ATM kon nie voldoende redes verskaf vir haar om 'n geheimestemming goed te keur nie. Sy het aangevoer dat die ATM nie kon demonstreer dat die huidige politieke omgewing toksies genoeg is om dit toe te laat nie. Volgens haar sou dit ook moeilik wees om uit te voer omdat meeste LP's van die huis af werk. Moloto Mothapo, parlementêre woordvoerder, het Donderdag gesê die onderskeie regspanne het ooreengekom om die saak tot 4 Februarie uit te stel. - TimesLive