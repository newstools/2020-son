DRIE geboue is Saterdagaand in ’n brand verwoes. Die brand het op die perseel van Starflex Packaging in Killarney Gardens uitgebreek. Volgens Jermaine Carelse, ’n woordvoerder van die Stad Kaapstad se brand-en-reddingsdienste, is hulle 22:13 van die brand in Lauda-weg in kennis gestel. “Die eerste beampte wat by die toneel opgedaag het, het gerapporteer die brand versprei na die omliggende geboue en nog resources gevra. “Altesaam 13 brandweerwaens en 52 personeellede het die brand in toom gehou en dit reggekry om die brand net ná 04:00 te blus.” Volgens Carelse was die span teen gister steeds op die toneel om te monitor of enige brande opvlam. Hy voeg by geen beserings is aangemeld nie. Die oorsaak van die brand is in hierdie stadium onbekend. Carelse sê ook lof moet gegee word aan Shayne Dumsday, Morné Haskell en Dino Levendall. Hulle het gehelp om die brand te blus.