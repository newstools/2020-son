ZANE Kilian het Dinsdagoggend weer vlugtig in die Bellville-landdroshof verskyn waar sy borgtogaansoek aangehoor is. Kilian (39) het sy vorige verskyning in dié hof verpas toe hy aan Covid-19 blootgestel is. Dit het sedertien aan die lig gekom dat Kilian Covid-19 negatief is. Hy staan tereg vir die moord op lt. kol. Charl Kinnear, ‘n bobaasspeurder vir die anti-gang unit. Kilian verskyn ook op aanklagtes van die onregmatige onderskepping van kommunikasie en sameswering om moord te pleeg. Die staat voer aan dat Kilian die topspeurder se selfoon meer as 2 000 keer geping het tot enkele minute voordat hy op 18 September voor sy huis in Bishop Lavis doodgeskiet is. Kilian is twee dae ná die moord in Springs aangekeer. Hy is die enigste verdagte wat tot dusver in dié saak pa staan. Die saak is Dinsdag uitgestel tot 2 Februarie 2020.