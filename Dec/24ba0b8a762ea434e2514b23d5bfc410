DIE Amerikaanse aktrise Natalie Desselle-Reid het vroeg Maandag­oggend aan kolonkanker gesterf. Die aktrise was bekend vir haar rolle in die Madea-movies en die TV-reeks Eve. Sy was 53. Haar familie het die nuus van haar sterfte op Instagram aangekondig. “Dit is met verskriklike swaar harte dat ons die verlies van die pragtige Natalie vanoggend met julle deel. “Sy het in die ouderdom van 53 aan kolonkanker gesterf. Sy was ’n helder lig in die wêreld. ’n Koningin, ’n uitsonderlike ma en vrou.” Halle Berry (54) is gebroke oor die verlies van haar vriendin. Liefde “Ek is in absolute skok. Ek is heeltemal gebroke. Ek gaan tyd nodig hê,” het die Catwoman-aktrise in die sosiale media geskryf. “Natalie het ons deur haar karakters liefde, vreugde en humor geleer. Sy het nooit haar lig laat verdof nie en dit was aansteeklik. “Saam met haar het ek harder gelag as wat ek ooit gedoen het. Sy het ons gewys dit is oukei om goofy en funny te wees en terselfdertyd gaaf en opreg.”