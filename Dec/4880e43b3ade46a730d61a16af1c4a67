DIE polisie in Mfuleni soek die publiek se hulp om die sesjarige Zoe Snyders van Monchello-straat in Wesbank op te spoor. Zoe het Woensdag tussen 15:30 en 16:30 vermis geraak nadat sy met vriende by 'n nabygeleÃ« park in Wesbank gespeel het. Volgens ooggetuies is sy deur 'n bruin vrou en man met 'n wit ligte afleweringsvoertuig opgetel. Zoe het tydens haar verdwyning 'n grys en swart rok met groen skoene aangehad. Enigeen met inligting kan speursers. Ndaba van Kuilsrivier se eenheid teen gesinsgeweld, kindermishandeling en seksuele misdrywe by 082 522 1038 bel. Konst. Jordaan kan ook by 062 272 2992 gebel word. Alternatief kan Mfuleni-polisie by 021 909 9500 of die misdaadlyn by 08600 10111 gebel word.