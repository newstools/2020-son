DIE 40-jarige Terence John Mouton, ’n prokureur van George­, is Vrydag in die plaaslike landdroshof skuldig bevind aan bedrog. Volgens Zinzi Hani van die Valke was Mouton verbonde aan die prokureursfirma TJ Mouton Prokureurs. Die hof het hom daaraan skuldig bevind dat hy R275 207 op 24 Junie 2015 van ’n kliënt ontvang het vir die aankoop van eiendom. Voorwaardes Die geld is nooit oorbetaal om die eiendom te koop nie, maar is vir iets anders aangewend. Hy is op 24 Oktober 2019 in hegtenis geneem en is op 1 Desember skuldig bevind. Mouton is gevonnis tot vyf jaar wat onder streng voorwaardes opgeskort is. Die hof het ook gelas dat Mouton ’n bedrag van R55 041,99 per jaar aan die Attorneys Fidelity Fund moet betaal totdat die volle bedrag betaal is. Hy moet ook 16 ure per maand gemeenskapsdiens doen.