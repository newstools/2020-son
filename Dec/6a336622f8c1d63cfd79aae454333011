DRIE minderjarige kinders is dood nadat hulle Saterdag glo op onwettige elektrisiteitskabels in die Jika Joe Informele Nedersetting in Pietermaritzburg getrap het. Die departement van samewerkende regering en tradisionele aangeleenthede in KwaZulu-Natal het ’n beroep op die gemeenskap gedoen om die persoon, wat verantwoordelik is vir die onwettige aansluitings, aan te kla. Die LUR, Sipho Hlomuka, sê ’n ondersoek is begin. “Ek het inwoners versoek om op hoogte te wees van die gevare wat onwettige elektrisiteitsverbindings veroorsaak en ’n beroep op enigiemand met inligting doen om na vore te kom,” sê Hlomuka.~JacarandaFM