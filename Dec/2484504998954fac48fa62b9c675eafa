EEN van die verdagtes in die moord op ‘n Vrystaatse plaasvoorman is weer borgtog geweier. Celeste Reinders, ’n regter by die Vrystaatse hooggeregshof, het Sekwetje Mahlambi se aansoek geweier. Mahlambi is aangekla van die moord op Brendin Horner. Reinders sê landdros Deon van Rooyen het nie ’n fout begaan toe hy Mahlambi in Oktober borgtog geweier het nie. Mahlambi staan tereg op aanklagte van moord en roof. Reinders sê Mahlambi kon nie bewys dat die staat nie ’n sterk saak teen hom het nie. Mahlambi se medebeskuldigde is op borg van R5 000 vrygelaat. Hulle verskyn weer op 22 Januarie in die Senekal-hof. 