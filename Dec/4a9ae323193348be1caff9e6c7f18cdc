Die eerste persoon van kleur wie tot die Kaapstadse regbank aangestel is, pak na 25 jaar sy hamer weg. Regter Siraj Desai van die Wes-Kaapse hooggeregshof se termyn op die bank kom tot 'n einde. Desai het dalk 25 jaar op die regbank maar is 43 jaar in die regsprofessie. Sy loopbaan het in 1976 as 'n klerk vir die struggle veteraan, Dullah Omar, begin. Hy het later ook ander jong mense betrokke in die anti-apartheidstryd verteenwoordig. In sy twee en 'n halfdekades het Desai 'n aantal belangrike uitsprake gelewer en ook oor van die grootste kriminele verhore gesit. Hy vertel aan SABCnuus: "Ek het nie 'n liefde vir die wet gehad nie. Ek het 'n liefde vir die stryd van die land gehad, een wat op 14 by Hoërskool Trafalgar begin het. "Destyds toe ek die skool verlaat was die enigste universiteit vir my die Universiteit van Durban Westville. Jongmense vandag vergeet dat toe ons matriek was kon ons nie na enige universiteit van ons keuse gaan nie." Een van sy kenmerkende uitsprake was in 2015 oor garnishe-orders. Dit is later deur die Grondwethof ook handhaaf. Desai vertel: "Die mense het armes uitgebuit. Die manier hoe die betalings aangeheg was. Die regering en minister op daardie tyd het misluk." Onder die drie opspraakwekkende moordverhore voor Desai was die verkragting en moord van Valencia Farmer in 1999. Desai het het jong mense lewenslank tronk toe gestuur. Hy was ook die regter in die moordsaak van die legende Taliep Petersen, en die driedubbelbylmoordsaak van die Breda-gesin van Stellenbosch. In die drie sake was daar geen appel nie en die pogings tot appel het misluk. Desai noem: "My beslissing was finaal. Ek kan dit met trots sê dat geen van my strafregterlike skuldigbevindings deur die jare heen deur 'n hoërhof omgeswaai is nie." Adv. Norman Arendse sê "Een van Desai se grootste nalatenskap is sy mentorskap, wat hy oor jare gespeel het. Om te sien dat nuwe regters, veral swart en vroue regters, gemaklik op die regbank is. "Desai laat 'n groot leemte. Hy is 'n instelling en ikoon, wie in die voetspore van Dullah Omar en ander gevolg het." Desai is tans ook die voorsitter van die nasionale raad vir korrektiewe diens, 'n pos wat hy tot Februarie 2021 beklee. - SABCnuus