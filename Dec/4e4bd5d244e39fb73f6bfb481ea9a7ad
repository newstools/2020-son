TOTTENHAM Hotspur stap breë­bors rond nadat hy Arsenal Sondag in die 188ste Noord-Londense derby met 2-0 geklop het. Spurs, een van die klubs wat deur die Britse regering toegelaat is om 2 000 fans vir hul tuisstryd in die Tottenham Hotspur Sta­dium te hê, het hul fans vergoed toe Son Heung-min so vroeg soos die 13 minuut die deurbraak gemaak het. Heung-min se fantastiese curling shot van ver buite die doelgebied het Bernd Leno geen kans in die Arsenal-doelhok gegee nie. Die Gunners het hierna die leeueaandeel van die balbesit geniet, maar het geen bedreiging vir die tuisspan se defence of goalie, Hugo Lloris, ingehou nie. Net voor die rustyd het Spurs hul buurspan se ellende vererger. Vlek Dit was toe Heung-min goed gekombineer het met Harry Kane, wat losgetrek het met ’n kanonskoot met sy linkervoet van binne die doelgebied en wat Leno weereens net ’n toeskouer gemaak het. Mikel Arteta, die manager, se Arsenal-spelers was meer georganiseerd en gedissiplineerd in die tweede helfte, maar het weer bitter min bedreiging op die aanval ingehou. Hulle het hier en daar ’n paar halwe kanse geskep, maar geen duidelike bewegings om Spurs se defence oop te vlek nie. Arteta-hulle kon net nie hul ritme en voete vind vanuit ’n aanvallende oogpunt nie. Arsenal se kaptein, Pierre Emerick-Aubameyang se geploeter duur ook voort en hy sukkel om die nette te laat raas. Maar dit het grootliks te doen met Spurs se rotsvaste defence. Soos verwag het Spurs op hul beurt teruggesit en probeer toeslaan met teenaanvalle. Alexandre Lacazette het sy bes probeer om ’n troosdoel te kry, maar Spurs het sterk gestaan. – AP 