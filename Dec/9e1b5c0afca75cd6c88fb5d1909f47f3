DIE sluit van strande is maar 'n swaarpil om te sluk. Sò sê Memory Booysen, mayor van die Tuinroete-distrik, wie Maandagaand deur pres. Cyril Ramaphosa as hotspot uitgewys is en ekstra beperkings gekry het. Booysen noem: "Ons is 'n toeriste bestemming en ons ekonomie sukkel nog om te herstel van die harde lockdown." Tydens 'n noodvergadering van die Tuinroete-distrikskoordineringsforum Dinsdagoggend is Ramaphosa se aankondiging bespreek. Booysen sê: "Ons pleidooi en versoek uit Dinsdagoggend se meeting en sedert die Covid-19 gevalle gestyg het, was vir strande om oop te bly. Die distrik se eerste burger het ook die boodskap tyden die premier van die Wes-Kaap, Alan Winde, se provinsiale-koordineringsforum herhaal. "Een van ons versoeke wat veral belangrik is, is vir die kabinet om die regulasies oor die sluiting van strande te verander na dieselfde regulasies as in KwaZulu-Natal," aldus Booysen. Hy voeg by: "Ek is oortuig daarvan dat ons hierdeur sal kom as ons vol plekke, nabye-kontak en klein en beknopte plekke kan vermy. "Ons stem saam met die verandering in regulasies oor die verkoop van alkohol, aangesien dit onnodige alkohol-verwante trauma gevalle by hospitale sal verminder.