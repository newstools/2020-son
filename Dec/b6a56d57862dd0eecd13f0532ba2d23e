’N MENSEREDDER sterk goed tuis aan nadat 'n groep mans hom en van sy kollegas op ’n strand in KwaZulu-Natal aangeval het. Die lifeguard moes hospitaal toe gaan en steke kry ná die voorval langs  Manaba Beach in Margate aan die KwaZulu-Natalse kus. “Hy doen goed. Hy word beter,” sê Stephan Shomela, die lifeguard se bestuurder. Somela sê hy was Woensdag juis op pad na Manaba Beach toe iemand hom van die voorval ingelig het. “Toe ek daar kom, was die geveg nog aan,” vertel hy. “Hulle het een van my personeellede gestamp. Hy het oor die sypaadjie geval, sy kop gestamp en het sy bewussyn vir ’n paar minute verloor.” Shomela sê selfs terwyl hulle besig was om die lifeguard te help, het die mans steeds die geveg voortgesit voordat hulle in hul bakkie geklim en weggery het. Volgens van die lifeguards het die geveg begin toe hulle die mans gewaarsku het om nie te diep in die see in te gaan nie. Vier mense tussen 21 en 52 jaar oud is in hegtenis geneem en het reeds in die hof verskyn. Dhaya Sewduth, president van Lifeguards SA, het die gewelddadige aanval veroordeel. – News24  