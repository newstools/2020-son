DRIE minderjarige kinders is dood nadat hulle Saterdag vermoedelik op onwettige kragkabels in die informele nedersetting Jika Joe in Pietermaritzburg getrap het. Die departement van samewerkende regering en tradisionele aangeleenthede in KwaZulu-Natal het ’n beroep op die gemeenskap gedoen om die persoon aan te kla wat vir die onwettige aansluitings verantwoordelik is. Sipho Hlomuka, LUR, sê ’n ondersoek is begin. “Ek het die inwoners versoek om op die hoogte te wees van die gevare wat onwettige elektrisiteitsverbindings veroorsaak en ’n beroep op enige een met inligting gedoen om na vore te kom,” sê Hlomuka. – JacarandaFM