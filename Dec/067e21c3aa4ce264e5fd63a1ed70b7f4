DIE Sharks moet die Lions môre in ’n Curriebeker-kragmeting sonder die dienste van Thomas du Toit aandurf. Die Springbok-loskopstut het laas week in Durban ’n ribbesering in die Sharks se naelskraapse oorwinning met 32-29 oor die Bulls opgedoen. Die voormalige WP-stut Michael Kumbirai gaan die skrum in Du Toit se plek moet anker. Sean Everitt (afrigter) het ook besluit om Kerron van Vuuren as haker in te sluit. JJ van der Mescht en Aston Fortuin gaan ’n nuwe slot-kombinasie in die enjinkamer vorm. Die res van die span wat deur die Bok-senter Lukhanyo Am aangevoer gaan word, bly dieselfde. Am se eweknie van die Lions, Elton Jantjies, gaan in ’n interessante stryd met Curwin Bosch, losskakel van die Sharks, gewikkel wees. Dié twee spelers se vertoning behoort ’n deurslaggewende faktor in die stryd te wees. LIONS: Tiaan Swanepoel, Stean Pienaar, Wandisile Simelane, Dan Kriel, Courtnall Skosan, Elton Jantjies (k), André Warner, Len Massyn, Vincent Tshituka/Wilhelm van der Sluys, Jaco Kriel, Marvin Orie, Willem Alberts, Jannie du Plessis, Jaco Vi­sagie, Sithembiso Sithole/Dylan Smith. BANK: (keuse uit): Jan-Henning Campher, Ruan Dreyer, Wiehahn Herbst, Reinhard Nothnagel, Roelof Smit, Morné van den Berg, Burger Odendaal, Jamba Ulengo, Carlü Sadie, Manuel Rass. SHARKS: Manie Libbok, Sibusiso Nkosi, Lukhanyo Am (k), Marius Louw, Yaw Penxe, Curwin Bosch, Sanele Nohamba, Sikhumbuzo No­tshe, Henco Venter, Dylan Richardson, Aston Fortuin, Juan van der Mescht, Michael Kumbirai, Kerron van Vuuren, Ox Nché. BANK: Fezoku­hle Mbatha, Mzamo Majola, John Hubert-Meyer, Thembelani Bholi, James­ Venter, Phendulani Buthelezi, Jaden Hendrikse, Jeremy Ward.