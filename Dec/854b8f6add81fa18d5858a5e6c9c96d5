DIE Wes-Kaapse gesondheidsdepartement is desperaat vir bykomende verpleegpersoneel. Die departement bied tans korttermyn indiensnemingskontrakte aan vir werklose verpleegsters om uit te help. Die besluit kom na die Wes-Kaap die hoogste proporsie van nuwe gevalle die afgelope week aangeteken het. Die provinsie het ook 'n te kort aan personeel in hospitale. Boonop het meer as 761 gesondheidswerkers die afgelope week positief getoets vir die corona-virus. Alan Winde, premier, het vroeër aangedui die provinsie se grootste uitdaging is die styging in infeksies onder gesondheidswerkers. Winde sê die aantal vrywilligers het ook verminder. Dr. Anita Parbhoo, uitvoerende hoof van die Red Cross Children's Memorial Hospital, het 'n beroep op werklose verpleegsters gedoen om uit te help. Parbhoo sê die departement bied daarom korttermyn indiensnemingkontrakte aan. "So, ons sê nie kom in en werk verniet nie. Ons is rerig desperaat om meer personeel aanboord te kry." Parbhoo sê personeellede is ook fisies en emosioneel uitgeput. - The Citizen