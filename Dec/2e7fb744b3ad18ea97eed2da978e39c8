DUNCAN Saal maak vandag in Mbo­mbela in die Curriebeker-reeks (CB) sy Curriebeker-debuut vir die Cheetahs teen die Pumas. Die voormalige Maties-vleuel vervang Malcolm Jaer. William Small-Smith is op linkervleuel. Frans Steyn dra vandag die Cheetahs se nr. 10-trui. Hy en Ruben de Haas vorm ’n nuwe skakelpaar. Die gewone losskakel, Tian Schoeman, gaan die game misloop. Howard Mnisi speel in Steyn se plek binnesenter. Dries Swanepoel begin op buitesenter nadat hy teen die Leeus van die bank gespeel het. Daar is net twee veranderinge aan die pak. Reniel Hugo vervang Ian Groenewald as slot en Marnus van der Merwe begin as haker in die plek van Jacques du Toit. Oupa Mohojé keer terug van ’n besering en sal die slot- en flank-posisie dek. CHEETAHS - Clayton Blommetjies, Duncan Saal, Dries Swanepoel, Howard Mnisi, William Small-Smith, Frans Steyn, Ruben de Haas, Jeandre Rudolph, Aidon Davis, Andisa Ntsila, Reniel Hugo, Carl Wegner, Kutha Mchunu, Marnus van der Merwe, Boan Venter. BANK: Louis van der Westhuizen, Cameron Dawson, Erich de Jager, Oupa Mohoje, Chris Massyn, Tian Meyer, Reinhard Fortuin, Rhyno Smith