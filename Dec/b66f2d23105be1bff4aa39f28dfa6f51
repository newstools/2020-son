RUDY Giuliani, pres. Donald Trump van Amerika se persoonlike prokureur, het positief getoets vir die corona-virus en ontvang tans hospitaalbehandeling. Giuliani is tans die leier van Trump se regspan wat die verkiesingsuitslae in die howe betwis. Hy is die jongste van 'n lang lys mense na aan Trump om Covid-19 op te doen. BBC News berig die 76-jarige voormalige burgemeester van New York is Sondag in die Medstar Georgetown University-hospitaal in Washington DC opgeneem. Giuliani het in 'n twiet gesê hy herstel vinnig. Sy seun, Andrew, 'n werker in die Withuis en wie laas maand ook positief getoets het, het in 'n twiet gesê sy pa rus voel goed. - BBC News