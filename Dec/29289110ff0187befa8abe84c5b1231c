BLACK COFFEE en Euphonik vertel Saterdag in die laaste episode van Festive Get-Together in The Life Artois met Stella Artois meer oor hul super-suksesvolle internasionale loopbane. Die twee onthul ook 'n deel van hulle wat jy nie al dag sien nie. Black Coffee en Euphonik praat ook oor die lewe, vriendskap, broederskap en sosiale media. Euphonik deel hoe gelukkig hy was om in 'n liefdevolle huis groot te word en dat sy pa sy beste vriend en grootste ondersteuningstelsel was. Hy het sy pa vroeÃ«r vanjaar verloor en hierdie is dan die eerste feesseisoen sonder hom. Hierteenoor het Black Coffee nie baie behalwe sy musiek gehad nie. Hy vertel hoe die man wie hy vandag is gevorm is. Die uurlange program is Saterdag 15:30 op 1Magic op DStv-kanaal 103 en herhaal Maandae om 21:30.