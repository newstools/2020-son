DIE polisieminister, Bheki Cele, het die polisie gewaarsku om nie vroue wat geslagsgeweld (GBV) aanmeld, weg te wys nie. Cele het Bloemfontein besoek as deel van die feestyd se Operation Tight Safer-inspeksie. Hy sê SAPD-lede moenie vir vroue sê hulle moet terug huis toe gaan en met hul abuser onderhandel nie. “Wanneer ‘n vrou by die polisiestasie kom aanmeld, moet geen lid vir haar sê sy moet huis toe gaan en gaan onderhandel nie. ‘n Man wat ‘n vrou abuse, is nie ‘n man nie. Hy is ‘n halwe man. Jy sê nie vir daardie vrou sy moet gaan onderhandel nie. Sy sal ‘n tweede keer terugkom en sê die persoon skop haar rond, maar sy sal nie ‘n derde keer terugkom nie, want dan is sy al dood." Cele het SAPD-lede gesmeek om hierdie feestyd alle leefruimtes van misdadigers te sluit. Hy sê cops moet geen genade hê vir enige iemand wat die wet oortree nie. “Jy het een job en dit is om Suid-Afrikaners hoop te gee. Jy moet seker maak mense wat in Mangaung kom, is veilig wanneer hulle rondloop en geld by hulle het. Jou posbeskrywing word nie deur die minister of die president voorgeskryf nie, dit staan in die konstitusie.” 