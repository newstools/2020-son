DIE meeste nuwe bevestigde positiewe gevalle van Covid-19 is onder tieners tussen die ouderdom van 15 en 19. Dr. Zweli Mkhize, minister van gesondheid, sê: “Dit skets ’n ander prentjie as die norm. “Ons is van mening die toename in die ouderdomsgroep is weens groot paarties waar jong mense drink en nie social distancing toepas, oppervlaktes sanitise of maskers dra nie. “Dit tei tot superverspreider-events wat uitkring na die res van die land.” Volgens Mkhize is die meeste van dié draers ook mobiel en asimptomaties. Hy maan as dié neiging voortduur, gaan dit die land se gesondheidsorgstelsel ’n hewige knou gee. “Dit is waarom provinsies aanbeveel dat groot byeenkomste en paarties nie moet plaasvind nie.” Mkhize voeg by met hierdie neigings die laaste paar weke is ’n skrywe aan die provinsies gestuur waarin hulle gevra word om hulle solank voor te berei op ’n tweede golf. “Onder die sleutelsake wat aan provinsies gekommunikeer is, is om te verseker dat die toetstydperk vinniger is. “Dit is om pasiëntvloei te fasiliteer en bedkapasiteit te bepaal en ook beddens van veldhospitale te kan skuif. “Die monitering en evaluering van verslae na die nasionale departement moet ook opgeskerp word.”