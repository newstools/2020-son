ANGIE Motshekga, minister van basiese onderwys, sê staatsdrukkers het bygedra tot die uitlek van twee matriekvraestelle. Sowat 195 uit meer as ’n miljoen 
matrikulante wat die eksamen geskryf het, het na verneem word die uitgelekte Wiskunde en Fisiese Wetenskap se tweede vraestelle ontvang. Die departement wou hê die vraestelle moet oorgeskryf word, maar dié besluit is in die hooggeregshof in Pretoria ter syde gestel. Die vraestelle sou onderskeidelik op 15 en 17 Desember oorgeskryf word. Daar is intussen bevind 'n maatskappy, wat deur die departement gehuur is om eksamenvraestelle te verwerk en te druk, asook Printing Works van die regering is verantwoordelik vir die uitlek van die vraestelle. “Die uitspraak van die hooggeregshof in Noord-Gauteng het volgens ons nie die kernvraagstuk van integriteit, geloofwaardigheid en die billikheid van die 2020-eksamens hanteer nie,” sê Motshekga. “Soos ons aan die publiek meegedeel het, gaan ons die hof nader omdat ons bevind het die hof is in sy bevinding ontevrede met toepaslike wetgewing van basiese onderwys.” - SABC