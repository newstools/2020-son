DIE hooggeregshof in Kaapstad het beslis dat die verbod op die verkoop van tabak tydens die hard lockdown ongrondwetlik was. British American Tobacco en ander het hul hofaansoek teen min. Nkosazana Dlamini-Zuma, pres. Cyril Ramaphosa en die nasionale coronavirus-bevelraad in Augustus, kort voor die opheffing van die verbod op tabakverkope, gebring. Uitspraak is toe voorbehou. Vrydag het drie regters in die hooggeregshof beslis dat regulasie 45 van die wet op rampbestuur ¬- waarvolgens die sigaretverbod ingestel is - “nie ‘n grondwetlike ondersoek kan teenstaan nie”.Die hof het ook beslis dat die regulasie onnodig is en dat dit nie die doelstellings van die wetgewing bevorder nie.Die hof het beveel dat elke party hul eie koste dra. - SABC 