“KAP toe, Mr. Prez. Hulle wil nie hoor nie.” Só sê die majority van Kapenaars met wie Son gister gepraat het rakende pres. Cyril Ramaphosa se besluit om die land vanaf vlak 1 na vlak 3 van die lockdown op te skuif. Die nuwe beperkings onder die aangepaste level 3 het gister ingeskop. Dit volg nadat corona­virus-infeksies die laaste paar weke aansienlik gestyg het. Sterfgevalle het ook sedert die begin van die maand die hoogte ingeskiet. Ramaphosa het in sy regstreekse toespraak gesê teen Maandagaand is meer as 50 000 mense sedert Oukersaand met die corona-virus besmet. Gevolglik is die verkoop van drank vir die volgende twee weke verban. Die situasie sal weer op of ná 15 Januarie geëva­lueer word. Vir nou is alle sosiale byeenkomste ook verbied. Alle strande, damme, openbare swembaddens, parke en riviere is gesluit. Sommige inwoners van Mitchells Plain stem saam met Ramaphosa se besluit.