TOTTENHAM Hotspur se teenaanval-wedstrydplan is besig om by sy bestuurder, José Mourinho, te spook. Hoe Spurs verwag om sukses te behaal met hul negatiewe spelpatroon dié seisoen, sal dié Portugees alleen weet. Dit was weer gister in die Tottenham Hotspur Stadium duidelik met Spurs se nederlaag van 0-2 teen Leicester City. Die Foxes, soos Leicester genoem word, was te uitge­slape vir Mourinho se taktieke wat op teenaanvalle staatmaak. Leicester het in die eerste helfte die meerderheid van die balbesit geniet, maar kon nie clear-cut kanse skep nie. Spurs se kaptein, Harry Kane­,­ het hul beste kans geniet net voor die rustyd, maar sy kopskoot het oor die dwarspaal geseil. Daar was groot drama voordat die spanne water gaan drink het oor Serge Aurier se sinnelose tackle op Wesley Fofana in Spurs se doelgebied. Die ref het aanvanklik nie die penalty toegeken nie, maar nadat die VAR-stelsel sowel as die ref dit bekyk het, is Aurier daarvoor gestraf. Soos verwag, het Jamie Vardy kop gehou en Leicester met ’n suksesvolle penalty eerste bloed laat ruik. Spurs, wat hul legende Gareth­ Bale ná die rustyd ingespan het, was ook gelukkig om nie ’n groter agterstand te face nie. Dis toe James Maddison se fantastiese poging die nette laat raas het. Die VAR-stelsel het dit egter van die hand gewys weens onkant spel. Brendan Rodgers, manager, se span het wel sy voorsprong verdubbel toe Vardy se kopskoot deur Toby Alderweireld in Spurs se doelhok gedeflekteer is. Spurs het net geen kreatiwiteit op die aanval bewerkstellig nie. In ’n neutedop – Mourinho-hulle het gekry wat hulle verdien. – AP