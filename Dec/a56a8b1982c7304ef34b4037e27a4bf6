INWONERS van Masiphumele wat hul wonings begin herbou het ná ’n verwoestende brand, moes weer hul huise afbreek. Meer as 5 000 inwoners is Donderdag dakloos gelaat toe hul huise afgebrand het. Sowat 1 000 sinkhuise het afgebrand. Volgens EWN het beamptes van die Stad Kaapstad op die toneel gesê die grond moet weer skoongemaak word en voorberei word vir die herbouing. Gister het die rook nog uit die oorblyfsels gedraai. Volgens die Stad sal die inwoners eers Sondag kan begin met die herbouing van hul huise. Die gedeelte van Masiphumelele wat in die brand verwoes is, is intussen as ’n rampgebied verklaar wat plaaslike beamptes noop om boumateriaal te verskaf.