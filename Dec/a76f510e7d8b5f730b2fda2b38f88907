VIER mans is dood toe die motor waarin hulle gery het,
Saterdag op die R33 tussen Belfast en Stoffberg in Mpumalanga
omgeslaan het. Moeti Mmusi, woordvoerder van Mpumalanga se departement van gemeenskapsveiligheid,
sekuriteit en skakeling, sê die slagoffers, insluitend die bestuurder, is almal op die toneel dood verklaar. Volgens Mmusi het die bestuurder beheer oor die motor verloor, wat veroorsaak het dat dit rol. “ ’n Ondersoek na die
ongeluk is reeds aan die gang,” het Mmusi bygevoeg.~News24