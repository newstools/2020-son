DIE familie van 'n vrou van Cloverdene naby Davetron in Ekurhuleni is bekommed dat sy moontlik vir 'n tweede keer vanjaar ontvoer is. Zodwa Kraai is na bewering in September deur haar man ontvoer en later vrygelaat toe haar familie 'n saak gemaak en met die man se familie onderhandel het. Die 25-jarige is nou egter sedert 25 November net weer weg. Daily Sun berig albei haar en haar man se selfone is sedert haar verdwyning net af. Kraai se suster, Lizeka, sÃª die familie vrees dat sy vermoor is. Die ousus vertel: "Zodwa was oppad werk toe. Sy sou twee kollegas gaan haal en is deur 'n vriend van haar man 'n saamrygeleentheid aangebied." Volgens Kraai vertel die twee kollegas dat die man se vriend na bewering by Crystal Park gestop het. "Zodwa se man het toe skielik in die kar geklim en aangedring dat almal hul selfone gee en het ook sy vriend beveel om te kry. "'n Paar kilometer verder het hulle gestop en Zodwa se man het die kollegas beveel om uit te klim. Hulle het ook gesien hoe Zodwa deur haar man in die kar se boot gedwing word." Nadat die twee kollegas by die werk gekom het, het hulle die Kraai familie inkennis gestel, wie dadelik die polisie gekontak het. Volgens Kraai is haar swaer abusive en het haar suster al na Durban gevlug, maar hy lok haar weer terug. "My suster se man het haar al in die publiek ook geslaan." Intussen bevestig die polisie 'n saak van ontvoering is geopen. Die bestuurder van die voertuig is ook deur die cops ondervra, wie genoem het hy het die verdagte en Zodwa by die verdagte se pa se huis in Vosloorus afgelaai. Met die cops se besoek aan die woning was die verdagte nie daar nie. - Daily Sun