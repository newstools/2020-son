SES kinders van Noordwes is binne enkele dae in twee afsonderlike voorvalle dood. In die eerste voorval het drie kinders in 'n ou yskas vermoor. Die ander drie is dood nadat hulle in 'n ongebruikte motor vasgekeer was. Die Goalehele-broer en suster het saam met hul buurman, Refiloe Monchonyane, gespeel toe hul versorger  na 'n plaaslike kuierplek gegaan het. Met haar terugkeer was die kinders nêrens te vinde nie en ná 'n lang soektog is hulle lyke in 'n ou yskas gevind. SABCnuus berig dit blyk asof die kinders in die yskas geklim het en dat die deur gesluit het. Die kinders kon nie uitkom nie en het versmoor. Refiloe se ma, Lerato Monchonyane, sê hulle  is verpletter, maar het groot steun gekry van gemeenskapslede gekry. Dae later het drie kinders van Morokweng in nog 'n tragiese ongeluk hul lewens verloor. Die Mohibidu-broer en suster en die kind van 'n buurman het op hul eie gespeel toe hul ouma na 'n begrafnis gegaan het. Sabata Mokgwabone, 'n polisiewoordvoerder, vertel Thabo en Thoriso Mohibidu en Bokao Sheleng het hul klere vermoedelik begin uittrek toe hulle warm begin kry het in die kar. Hulle lyke is halfnaak gevind. Isaac Mohibidu beskryf die voorval as verwoestend, omdat hulle nie verwag het dat so iets sal gebeur nie. Intussen doen Mokgwabone 'n pleidooi op ouers en gemeenskappe om na hul kinders te kyk en sulke tragiese voorvalle te vermy. - SABCNuus