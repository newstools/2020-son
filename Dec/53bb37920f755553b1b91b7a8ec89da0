DIE saak waarin ’n man en sy vriend aangekla word van die moord op een se ma, is tot volgende Vrydag uitgestel. Christopher Geldenhuys (20) en Joshua Davies (19) word daarvan aangekla dat hulle Christopher se ma, Natasjia Geldenhuys (44), op Sondag 29 November in Boston, Bellville, vermoor het. Haar lyk is die Sondagoggend in haar slaapkamer gekry. Sy het veelvuldige steekwonde gehad. Natasjia het by die Kaapstad-munisipaliteit gewerk. Die twee het Woensdag in die Bellville-landdroshof verskyn. Die saak is tot 18, 21 en 22 Desember uitgestel vir hul aansoek om borgtog. Die twee mang tans in die Pollsmoor-gevangenis, maar hulle sal binnekort na Bellville verskuif. Die hof het ook gister gehoor met die uitstel van die saak bots dit moont­lik met die begrafnisdatum van die slagoffer.