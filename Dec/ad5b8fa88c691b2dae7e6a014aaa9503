DIE eendagkrieketreeks tussen Suid-Afrika en Engeland is afgelas. Engeland se toer na Suid-Afrika SA was in gedrang sedert die terugkeer van positiewe Covid-19-uitslae in die Proteas-kamp voor die T20- en ODI-reeks. Twee Proteas-spelers – hul identitiet is aan Son bekend - het positief getoets voordat die eerste bal in die T20-reeks geboul is. Engeland het die T20-reeks met 3-0 gewen. Die eendagreeks sou die afgelope Vrydag op Nuweland in Kaapstad begin maar 'n derde Protea-speler is postief getoets vir Covid-19. Dié wedstryd is tot Sondag uitgestel, maar is daarna gekanselleer nadat twee lede van die Vineyard hotelpersoneel in die Engelse bio-borrel positief getoets het. Die tweede ODI, wat Maandag op Nuweland sou plaasvind, is toe ook gekanselleer. Dit het 'n mal geskarrel gelaat om die wedstryde te herskeduleer voor Engeland se huurvlug Donderdag huis toe. Maandag is egter besluit - vir baie waarskynlik die regte een - om die reeks heeltemal te staak om verdere teleurstelling en verspreiding te voorkom. 