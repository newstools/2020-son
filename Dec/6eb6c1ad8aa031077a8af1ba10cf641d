'N POLISIEKONSTABEL van Khayelitsha is van dronk- en roekelose bestuur aangekla nadat videos in die sosiale media gedeel is waarin hy en 'n taxi driver in 'n vuisgeveg betrokke is. Brig. Novela Potelwa, polisiewoordvoerder, sê in 'n verklaring daar is reeds met dissiplinêre stappe teen die 33-jarige lid van die misdaadvoorkomingseenheid begin. Luidens die verklaring is polisiebeamptes van Lingelethu-Wes Woensdag ingelig oor 'n ongeluk tussen twee voertuie wat tot 'n bakleiery tussen die drivers gelei het. Volgens die polisieverslag was een van die voertuie 'n gemerkte polisievên. "Hulle het met hul aankoms op die toneel twee beskadigde voertuie gevind asook 'n polisielid in uniform wat onvas op sy voete gelyk het," lui die verklaring. "Die polisie van Lingelethu-Wes het hom vir toetse geneem. Hy is gevolglik van dronk- en roekelose en nalatige bestuur aangekla." Potelwa sê die identiteit van die taxi driver is nog onbekend, maar hy sal as deel van die ondersoek ondervra word. "Die polisiebestuur veroordeel die onbetaamlike gedrag van die polisiebeampte en onderneem om seker te maak daar gaan nagevolge vir sy opdrag wees," sê Potelwa. "In dieselfde asem word die gedrag van die taxi driver ook ondersoek." Kyk video hieronder met full screen