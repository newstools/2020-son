AS JY hier lees, het jy moontlik die afgelope jaar ’n geliefde aan die dood afgestaan. Of jy ken iemand wat weens Covid-19-komplikasies gesterf het. Of jy het herstel van ’n matige Covid-19-infeksie. Of jy is op jou knieë, biddend vir iemand wat in intensiewe sorg lê en wag vir ’n wonderwerk. Ons is voos, ja. Ons is depressed, ja. By tye in die fetus-posisie en ons huil ons oë uit. Feit is: Dit gaan nie die persoon, job of wat ook al verloor is terugbring nie. Terwyl ek hier skryf, het ek al sewe vriende aan die dood afgestaan. Een familievriend word Maandag begrawe, ’n ander een lê in ’n koma, twee lê in die bed met Covid-19 en ’n ander is blind gelaat nadat hulle positief getoets is en toe ’n beroerte gekry het. Ek worry saam met my vriende in China oor hul pa se herstel (glad nie Covid-19-verwant nie). Maar dis op en af: dan op die ventilator, dan af. Nou moet hy leer om van nuuts af te begin. Ek rou saam met ’n Facebook-vriend wat binne ’n week albei sy ouers verloor het. As jy vandag so voor Krismis ’n hartaanval of beroerte kry, sal jy moontlik nie ’n hospitaalbed kry nie – met of sonder jou mediese fonds. Net weens Covid-19 is daar meer as 2 600 mense in die hospitaal. Daar is nie genoeg suurstoftenks of ventilators om jou te help asemhaal nie. Nou deal ons boonop met ’n variant van Covid-19 – een wat mense teen ’n stink spoed besmet. Maar fes­tive wil ons hou … The New York Times het hul lesers die afgelope week gevra om een ligpunt te noem van 2020. Hier’s my enkeles: Hier op die vooraand van Kersdag is dit ’n somber tyd, maar dit hoef nie ons laaste Kersfees saam met ’n geliefde te wees nie. Ons kan afskaal, ons kan minder kook, ons kan die kerkdiens skip, ons kan vir ons eie behoud in ’n ander se skoene gaan staan. Ons kan ons masker gereeld dra, hande was en ’n sosiale afstand hou.