DIE liggaam van 'n vermiste polisievrou van die Oos-Kaap is die naweek in die Mzimvubu-rivier in Port St Johns gevind. Kol. Sibongile Soci, 'n polisiewoordvoerder, sê die eienaar van 'n lodge het die 40-jarige Nosipho Mphakathi se liggaam op die rivier sien dryf en die polisie ontbied. Soci sê 'n nadoodse ondersoek sal gedoen word om die oorsaak van haar dood vas te stel. Mphakathi is voor haar verdwyning die laaste keer deur haar seun op 8 Desember gesien toe sy haar huis in Tyibane verlaat het. - AlgoaFM