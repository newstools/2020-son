CAPE Town City se coach, Jan Olde Riekerink, se prioriteite is kommerwekkend. Dis nadat die Nederlander verkies het om sy span se rotsvaste verdediging in hul draw van 2-2 teen Orlando Pirates uit te sonder eerder as om sy striker Prince Opoku Agyemang se onvermoë om meer klinies voor die pale te wees, te kritiseer. Dít het tot ’n groot mate bygedra dat City nie met maksimum punte uit Saterdag se Premierliga-stryd teen die Soweto-reus kon tree nie. Agyemang, met sy stewige en groot figuur, wat City se nr. 9-striker is, moes reeds in die eerste helfte die game buite bereik van Pirates gesit het. Thami Mkhize, City se kaptein, het die bal op ’n skinkbord vir die 28-jarige Ghanese striker gegee om met sy kop af te rond, maar Agyemang het erg drooggemaak en windskeef gekorrel van voor die doelhok. Tog het Olde Riekerink sy span se gehuff en gepuff vir ’n punt op die snikhete dag in die Danie Craven-stadion as ’n verblydende stryd beskou. Veggees In werklikheid is dit die fine margins of error wat die Kaapse span van ’n moontlike twee punte beroof het. Daar moet ook niks van Pirates en veral Vincent Pule se doelevernuf weggevat word nie. “In die laaste 20 minute het my span goeie veggees getoon en as ’n coach voel ek hulle het die maksimum gedoen. “Ons het nie juis ’n oplossing gehad vir hulle nie,” het Olde Riekerink gesê.