MINSTENS ses gesondheidswerkers by die Kingsway-hospitaal in KwaZulu-Natal het positief getoets vir Covid-19. Nomagugu Simelane-Zulu, LUR van gesondheid in KZN, het Donderdag in Pietermaritzburg aan joernaliste gesê die syfer kan styg soos meer toetsuitslae inkom. Ayanda Zulu, provinsiale sekretaris van die National Education, Health and Allied Workers' Union, het aan News24 gesê vakbondlede sê minstens 40 gesondheidswerkers is getoets. Mandla Shabangu, provinsiale sekretaris van die Democratic Nursing Organisation of SA, sê hy het gemengde gevoelens oor hoe die hospitaal die saak hanteer het. Netcare het Woensdag in 'n verklaring gesê die hospitaal is tydelik gesluit. - News24