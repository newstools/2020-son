KOURTNEY Kardashian het ’n vrag geskenke vir haar 41ste verjaardag gekry – maar haar boetie s’n bly haar gunsteling. Rob het sy oorle pa, Robert Kardashian, se antieke record collection vir sy ousus gegee. In die versameling is daar klassieke tunes van tydlose kunstenaars soos Etta James, Luther Vandross, Ray Charles en Neil Young. Die oudste Kardashian-suster het op Instagram verklaar dat haar boetie se geskenk haar gunsteling is. Sy het ’n kiekie van al die records gewys en geskryf: “Hierdie is my beste verjaardaggeskenk! @robkardashianofficial het vir my al my pa se ou records gestuur.” Die mammie van drie se familie en vriende het uit hul pad gegaan om haar verjaardag spesiaal te maak. Daar in Amerika moet hulle mos ook social distancing toepas en Kourt se geliefdes het haar verras met ’n drive-thru-paartie. Almal het stadig in haar straat afgery terwyl hulle aanhoudend getoet het. Van die karre het stilgehou terwyl hulle haar gelukgewens het. Dit alles terwyl sy met haar kids op haar stoep gestaan en die petalje geniet het.