HIER kan ons na onsself kyk. Of laat ons leier vry en ons sal self loop. Dít is hoe twee vroue - wat deel is van honderde ander buitelanders en vlugtelinge wat tans in die Metodiste-kerk in Groenmarkplein in die Kaapse middestad woon - vroeër met die polisie probeer onderhandel het. Die mense is sowat vyf maande gelede van die Groenmarkplein verwyder.  Footage van die voorval het op sosiale media skokgolwe deur die land gestuur. Hulle het in Februarie vanjaar by die kerk ingetrek. Die polisie het vroegoggend met die buitelanders gepraat en aan hulle verduidelik dat hulle weens die gesondheidsrisiko na 'n plek van veiligheid geskuif moet word. Son verneem die plek is naby Paint City in Bellville. Die groep van sowat 300 inwoners het die polisie en die brandweer asook beamptes van maatskaplike dienste agter geslote deure dopgehou. Later het twee voorvroue, ene Caroline Sheme en  Aline Bukuru die media toegespreek. Bukuru is  glo JP Balous se vrou. Sy sê hulle wil nie move nie. "Daar gaan ons met druggies opgeskeep sit. En dan moet ons nog worry oor Covid-19 ook!" Sheme sê sy is 'n gekwalifiseerde dokter en help ook om te kyk na almal se gesondheid. "Gee ons ons leier en ons sal loop en ons eie tuiste vind." Balous is tans agter tralies nadat hy gearresteer is vir die beweerde intimidasie van Chris Nissen, 'n kommissaris van die Suid-Afrikaanse Menseregtekommissie.