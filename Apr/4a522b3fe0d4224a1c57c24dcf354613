DAMES, dit vat net 21 dae om ’n gewoonte aan te leer. Dié inperkingsperiode is dus die perfekte geleentheid om ’n bietjie home workouts te doen en die gewoonte aan te kweek om daagliks te oefen. Son het ’n paar goeie oefeninge op Linda Kriel se website en News24 gekry wat jy by die huis kan doen terwyl ons almal tans in lockdown is. Een ding waaroor baie vroue gewoonlik kla, is daai maagvetjies, so dít is die heel eerste ding wat ons vandag gaan aanpak. Hier is ’n paar maag­oefeninge wat jy kan doen sommer daar in jou TV-kamer terwyl jy na musiek luister of jou gunsteling-sepie kyk. Crunches Dit is gemik op die boonste deel van jou abdomen. Dis een van die mees basiese doeltreffende oefeninge. Jy moet op ’n plat oppervlak lê met jou hande op jou bors of agter jou kop. Trek jou maagspiere saam, hou vir twee sekondes en lê weer plat. Dis belangrik dat jy konsentreer om jou maagspiere styf te hou. Moenie jou nek of skouers gebruik nie. Probeer jouself optrek met net jou maagspiere. Side crunches Dis baie dieselfde as jou basiese crunches, behalwe dat die fokus op die spiere aan jou sy is – die area wat jou love handles genoem word. Dit is dieselfde as bogenoemde beweging, jy gaan net na die kante toe beweeg pleks van vorentoe. Doen albei oefeninge daagliks. Werk op na 100 per sessie 2 keer per dag. Vingers na tone Hou jou arms reguit terwyl jy jou vingers na jou tone toe rig. Beweeg jou bolyf in die rigting van jou knieë en hou jou maag ingetrek. Moenie jou ken plat teen jou borskas druk nie. Russiese draai Hou ’n klein bal met albei hande vas. Rus met jou nek en skouers op ’n groot oefenbal, voete plat en lyf horisontaal. Draai jou arms baie beheers na links, stadig terug tot reg in die middel en dan weer na regs. Opsitte Gebruik jou maagspiere om jou bolyf en skouers na jou opgetrekte bene toe te lig. Moenie jou rug hol maak wanneer jy jou bolyf oplig nie. Jy kan dié oefening eers op die vloer doen en ná ’n week of twee op ’n groot oefenbal met jou lyf horisontaal en jou voete plat op die vloer. Boksoefening Hou jou arms soos ’n bokser s’n en slaan in die lug terwyl jy jou bolyf na bo bring. Jy kan reguit na voor, na die kant en meer as een keer in die lug boks met elke opsit.