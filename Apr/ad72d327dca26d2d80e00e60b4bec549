MARC Buckner (36), van The Bachelor SA, is laas week ’n polisievên gegooi en toegesluit nadat hy van die winkel af gekom het. Dit was tydens grendeltyd hier in Mzansi. Ek sien op Channel 24 die reality-ster het in ’n video in die sosiale media vertel die voorval het Woensdag in Kaapstad plaasgevind toe hy teruggestap het van die winkel af. Volgens hom het die polisie sy rugsak deursoek. Toe hulle sien hy het geen belangrike items gekoop nie, het hulle hom gearresteer en agter in die vên gegooi. Die cops het toe vir sowat ’n uur en ’n half saam met hom rondgery voordat hy na ’n polisiestasie geneem is. Hy is toe glo ’n boete van R1 500 gegee en is na bewering vertel dat dit sy gelukkige dag is. In die video hou die bachelor vol dat hy geen inperkingsreëls oortree het nie. Die video is nou van Marc se persoonlike Instagram account verwyder.