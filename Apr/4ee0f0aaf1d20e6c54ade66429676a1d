’N DEKADE nadat hy sy eerste tree in die musiek­wêreld gegee het, is Omar Morto nou reg om ’n groot indruk op die dansmusiek-scene te maak. Die Kaaps gebaseerde producer het in 2018 naam gemaak toe hy die eerste Afrika-kunstenaar geword het met ’n première op die YouTube superkanaal The Sound You Need, waar sy song “Under The Sun” ’n hit geword het wat met ’n stewige 192 000 views spog. En nou het hy ’n witwarm hit, “2Night”, saam met die plaaslike ster Patty Monroe. Terwyl die land onder inperking is, is dit ’n lekker hit wat jou sommer weer in ’n opgewekte bui sal sit. Patty se soothing stem gee so ’n mesmerising atmosfeer aan die song. Die song is beskikbaar op alle digitale platforms soos iTunes en Spotify. Laai dit af en show jou beste moves af op dié song.