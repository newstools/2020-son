’N VERDAGTE is deur die Rapid Rail Police Unit van Philippi in Mfuleni met kabels van Prasa betrap. Volgens kol. Andrè Traut, polisiewoordvoerder, is die diefstal van nie-ysterhoudende metaal en skade aan spoorweg-­infrastruktuur hoog. Daarom is dit die polisie se prioriteit om dit uit te roei. “Die gewig van die koperkabel is 2 500 kg. ’n Burger van Zimbabwe wat in sy 30’s is, is gearresteer. Die kabels is in ’n houer gekry. “Hy sal in die Blue Downs-hof verskyn.” In ’n ander voorval in Kampsbaai is ’n man gearresteer nadat hy glo by ’n vakansiehuis ingebreek het. Volgens Traut het die polisie van Kampsbaai inligting ontvang van ’n hawelose man wat ’n flat screen-televisie wou verkoop. “Speurders het die inligting opgevolg en agtergekom daar was ’n inbraak by die vakansiehuis. “Die verdagte is Dinsdagaand teen die hange van Tafelberg gearresteer en sal in die Kaapstadse landdroshof verskyn.”