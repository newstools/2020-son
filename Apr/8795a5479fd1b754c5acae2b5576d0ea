DIE inwoners van Rosevalley naby Oudtshoorn krap kop. Toe hulle oor die naweek wakker word, moes hulle uitvind die toilet seats van die gemeenskaplike toilette is gone. Nou moet hulle ver stap om hulleself in die bosse te verlig. Die inwoners glo die seats is gesteel deur desperate druggies wat in die gebied woon. Die seats, pype, flush valves en selfs die hokkies se sinkdeure is afgeruk. Benodigdhede Steven Saunders (52), ’n gemeenskapsleier wie se huis net ’n paar meter van die ablusiefasiliteite staan, sê die gemeenskap wonder nou hoekom hulle toilette so besteel is. Hy sê hulle weet in hierdie stadium nog nie wie dit gedoen het nie. “Ons is ’n sukkelende gemeenskap en nou steel diewe die basiese benodigdhede – ál goed wat ons nog oor het.” Sam Sauls (44), ’n inwoner, meen dis ’n ernstige terugslag. “Die toilette was naby ons huise, maar nou moet ons ’n ent ver stap. “Dis lockdown en ons moet ons huise verlaat. Dis erger vir kinders en vroue. “Vroue kan nie in die nag alleen bosse toe nie.” Die woordvoerder van die Groter Oudtshoorn Munisipaliteit, Aurelia Oliphant, was nie onmiddellik vir kommentaar beskikbaar nie.