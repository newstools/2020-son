DIE plan om sokker in die Paasnaweek vir die fans se entertainment onder een sambreel te bring, kan ongelukkig nie voortgaan nie. Die gasheerklub, Trinitarians, het amptelik besluit om sy jaarlikse geborgde Courier It-sokkertoernooi vir o. 14-spelers te cancel as gevolg van die lockdown weens die Covid-19-pandemie. Dié toernooi het altesame 32 klubspanne van verskeie LFA’s gelok. Ajax Cape Town het dit die laaste vier jaar gewen. Dit sou die 12de jaar wees dat Trinies die toernooi aanbied. Martin Julie, die toernooidirekteur, sê sy klub moet as gevolg van die pandemie aan die klubs wat ingeskryf het en sy lojale fans please explain. Gees Mense moet maar verstaan daar is maatreëls in plek en daarom kan geen toernooi plaasvind nie. Volgens Julie het die toernooi oor die jare in goeie gees plaasgevind en al is daar nou teleurstelling onder die fans en spelers, glo hy dit sal weer so wees. “Ek is persoonlik in my noppies oor die crowd, organisering en die sokkerklubs wat by die byeenkoms so `n fantastiese atmosfeer help skep het. “Ek is so opgewonde oor die toekoms van die toernooi wat nog volgende jaar baie sal verbeter nadat ons die virus suksesvol gebeat het en sport weer sterk op die been is,” voeg Julie by.