DIE onvermoë van die Nelson Mandelabaai se ANC-beheerde regering om die veiligheid van sy munisipale geboue te verseker, het daartoe gelei dat diewe en vandale die geboue teiken. Só sê rdl. John Best, die DA-woordvoerder oor veiligheid en sekuriteit in die Nelson Mandelabaai Metro. Volgens Best het hy ver­lede week ’n oorsigbesoek gedoen by die Bethelsdorp-metropolisiestasie in Chatty. Best is vergesel van Nqaba Bha­nga, provinsiale DA-leier, en Jonathan Lawack, koukusleier van die DA in die Nelson Mandelabaai Metro. Volgens Best is die gebou gevandaliseer. Hy sê die draadheining rondom die plek is onherstelbaar beskadig. Best voer aan die munisipaliteit is oor ’n tyd bewus gemaak van die probleem met die heining, maar die party se pleidooie het op dowe ore geval. Volgens hom is dié metro-polisiestasie in 2017 onder die leierskap van die DA en die party se koalisievennote geopen. Hy sê die stasie was mooi opgeknap en ’n state-of-the-art fasiliteit. Best sê die gebou gaan net agteruit sedert die ANC-beheerde koalisie die leisels oorgeneem het. Volgens hom gaan hy ’n skrywe aan die stads­bestuurder rig. Daarin gaan hy vra dat die bestuurder die installering en monitering van alarmstelsels by alle munisipale geboue en kantore moet bespoedig. Dit sluit substasies in. Die installering moet volgens hom steeds binne al die aanvoerketting se bestuursprosesse geskied. Hy sê dit vorm deel van die DA se 10-punt-plan om die veiligheid van inwoners te verseker, sou die party weer tot in die regering verkies word. Die punte sluit die volgende in: Best sê die ShotSpotter-tegnologie wat destyds onder die DA en sy koalisievennote in Helenvale geïnstalleer is, het groot suksesse opgelewer. Volgens hom het die getal skote met 90% verminder binne 90 dae nadat die tegno­logie geïnstalleer is. Best sê breathalyzer-toetse is opgehef weens die uitbreking van Covid-19. Volgens hom kan hierdie toetse weer geïmplementeer word sodra daar ’n ommeswaai is in die situasie. Dié komitee sal wets­toepassers en mense van maatskaplike ontwikkeling insluit.