DIE lewe is soms baie onregverdig – maar met ’n doel, natuurlik Kyk maar net na ’n speler soos Steenberg United se striker Robin Rhode. Die ervare 29-jarige is ’n klassieke voorbeeld van: As dit nie vir jou uitgesit is nie, dan is dit nou net nie. Want Rhode, wat reeds in 2011 naam by Chippa United gemaak het, het beslis ál die bestanddele om dit op Premierliga-vlak te maak. Hy het ’n oog vir doele en het telkens tot die Chilli Boys én Steenberg se redding gekom as hulle in die knyp was. Sy running off the ball in space is baie intelligent en sy heading abilities, vir ’n speler wat kort is, is ook nie te sleg nie. Oor die algemeen is Rhode ’n ware spanspeler en ’n goeie voorbeeld van hoe ’n sportman of -vrou hulself moet dra – op en van die veld. Knaende beserings het egter die kans en groei van die voormalige Milano United-speler gekniehalter, veral net toe hy begin peak het nadat Chippa promosie na die Premierliga gewen het. Onder Rhode het nie juis die geleentheid gekry om vir sy land te wys waarvan hy gemaak is nie. Setbacks kry dié pint-sized speler egter glad nie onder nie. Rhode het sy loopbaan reeds as negejarige by FC Fortune begin. Hy het sy PSL-debuut teen Bloemfontein Celtic gemaak in die Athlone-stadion, net ’n klipgooi ver van sy vorige tuiste in Belgravia Road. Rhode het ook groot respek vir sy voormalige coach Mike Lukhubeni, wat ’n groot bewonderaar van die striker is. Dis omdat Rhode orals speel waar Lukhubeni coach. Push “Dis nice as daar ’n persoon is wat in jou talent glo,” verduidelik Rhode. “Ek is dankbaar God het Lukhubeni in my lewe gebring. Ek het reeds vier titels saam met hom in die Tweede Liga gewen – drie met Steenberg. “Coach Mike bring die beste uit my uit en sal my altyd push.” Volgens Rhode is Steenberg ’n openbaring in sy debuutseisoen in die GladAfrica Eersteliga-kam­pioenskapsreeks. In ’n stadium was Steenberg op pad na ’n promosie/relegasie-spot toe Lukhubeni die klub verlaat het en deur Theo Hempe vervang is.