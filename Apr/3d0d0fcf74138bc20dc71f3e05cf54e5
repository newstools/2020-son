BAIE van ons was dit te wagte toe pres. Cyril Ramaphosa op die vooraand van Paasnaweek die lockdown met nog twee weke tot einde April verleng het. Dit het gekom nadat mense klaar twee weke op hok was en probleme hier en daar kop uitgesteek het. Die oorspronklike opheffing van die lockdown-periode sou nou Vrydag gewees het. Hier is ’n chronologiese nabetragting van die gebeure tot dusver. Die handelaars wat voor die lockdown reeds trading permits gekry het, word nou toegelaat om weer sake te doen om die ekonomiese knyp so ’n bietjie te verlig. Een ou het R500 per kis bier by ’n smokkie betaal. Dié inbreker was agter die belangrike voggies aan. In dieselfde berig dreig die Gauteng Liquor Forum (GLF) pres. Ramaphosa met die konstitusionele hof oor die algehele verbod op die verkoop van alkohol tydens die lockdown-periode. Intussen word talle ander kos- en drankplekke in Manenberg, Sherwood Park, Nyanga Junction en Gatesville leeg geplunder. Die lockdown settle meer in by mense en verligting kom vir sekere besighede om weer stadig die wiele van die ekonomie aan die draai te kry.