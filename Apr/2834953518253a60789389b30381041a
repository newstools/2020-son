QUEEN B is vasbeslote om werkloosheid in Mzansi hok te slaan, veral onder vroue. Bonang Matheba beplan om ’n management company te begin wat gaan help om vroue in die vermaaklikheidsbedryf te beskerm. Ek sien op TshisaLIVE die TV- en radiopersoonlikheid en sakevrou sê haar maatskappy gaan soos die Amerikaanse rapper Jay-Z s’n wees. “Dis nes Roc Nation Ma­nagement. Ek gaan kunstenaars en creatives bestuur. “As dit kom by persoonlike branding – dis iets wat ek al bemeester het. Vroue in die bedryf word nie beskerm nie. “Ek wil die manier verander waarop kunstenaars in Suid-Afrika bestuur word, sowel as die kultuur van celebrity management­. Uitgebuit “Ons moet ons standaarde verbeter, veral hoe celebs behandel en bestuur word. “As ons ons vermaaklikheidsbedryf wil verbeter, moet ons dinge agter die skerms verbeter.” Sy het verder gesê vroue in die bedryf word uitgebuit, veral dié wat nie veel weet van besigheid nie. “Niemand voed hulle op nie. Daar is jong swart mense wat talentvol is en uit agtergeblewe gemeenskappe kom wat niks van belasting, kontrakte en regstaal weet nie. “Ál wat hulle wil doen, is sing, skilder of toneelspeel. So, ons moet daai jong meisies wat hulle in ongelukkige posisies bevind, inneem en oplei.” Queen B het ook ’n skimp gegooi sy wil haar eie platemaatskappy begin. Kom ons kyk maar of Bonang enige van dié goed gaan laat gebeur. Ons weet sy likes van leë beloftes ...