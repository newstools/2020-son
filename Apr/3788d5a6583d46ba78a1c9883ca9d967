GOODWOOD se verkeers­bestuursentrum het bevestig hy het sy eerste geval van die corona-virus. ’n Metropolisiebeampte wat positief getoets is, is tans in isolasie. Die cop was die afgelope vyf dae nie by die werk nie. Die Stad se personeel wat op dieselfde skof as die betrokke beampte gewerk het, is na verneem word vir 14 dae in self-isolasie geplaas en getoets. Die Stad Kaapstad het bevestig dit het die nodige voorsorgmaatreëls getref deur alle personeel van beskermende toerusting te voorsien. Opgetree Richard Bosman, uitvoerende direkteur vir die Stad Kaapstad se eenheid vir veiligheid en sekerheid, het die geval bevestig en gesê die kantore in Goodwood is onmiddellik ontsmet. “Die Stad het Vrydagaand vinnig opgetree nadat die saak bevestig is. “Reëlings is getref om die gebou te ontsmet waar die beampte gewerk het. “As ’n voorsorgmaatreël het ons personeellede wat nie was met die positief getoetste beampte in kontak nie na ander kantore verskuif. “Hulle kan dus hul werk voortsit en dienslewering verseker.”