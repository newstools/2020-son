DIT was net ’n kwessie van tyd voordat die Kardashian-Jenners die corona-virus-pandemie sou melk. Ek sien op eonline.com Kylie Jenner gaan haar beauty empire gebruik om die wêreldwye pandemie te help beveg deur handsanitisers te laat vervaardig. Dié week het Kris Jenner (64) en Kylie (22), haar jongste en rykste dogter, met Coty kragte saamgesnoer om vir hospitale in die suide van Kalifornië hand sanitiser te maak. Boodskap Die ontsmettingsmiddels gaan glo ’n spesiale boodskap op die verpakking hê vir gesondheidswerkers wat hulle daaraan toewy om die gemeenskap te help. Coty, wat ook Kylie se skoonheidsprodukte Kylie Skin vervaardig, het laat weet die vervaardiging van die sanitiser gaan geen invloed hê op die vervaardiging van Kylie­ Skin nie. Julle moet ook nie vergeet dat die jong miljardêr laas week R18 miljoen geskenk het vir protective gear vir gesondheidswerkers wat in die stryd teen die virus op die frontline werk nie.