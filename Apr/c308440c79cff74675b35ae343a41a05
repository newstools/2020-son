DRIE ouens, wat 'n jong man van twee selfone beroof het, is deur die cops gearresteer. Die drie mans, tussen die ouderdom van 28 en 43, is Vrydag gearresteer vir die voorval wat op 21 April reeds plaasgevind het. Hulle was luidens 'n polisieverklaring deel van 'n groep van vyf. Die 28-jarige man is ook van 'n onbekende bedrag geld beroof. Een van die verdagtes wat gearresteer is, is bekend aan hom. Die verdagtes verskyn Dinsdag in die hof op 'n klag van roof. Brig. Kenneth Baloyi, stasiebevelvoerder van die Kuruman-polisiestasie, het sy speurders geloof vir hul uitstaande ondersoekwerk. - SAPD