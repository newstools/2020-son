SUID-AFRIKA baklei 'n stryd van lewe en dood en die ekonomie ly boonop ook. So het die minister van polisie, Bheki Cele, Saterdag tydens 'n blitsbesoek in Brackenfell en later die Paarl gesê. Die minister het talle winkels besoek en sê: "Drank behoort op die oomblik die minste van Suid-Afrikaners se worry te wees. "Dit sal weer eendag geniet kan word. "Vir nou byt net vas." Cele het 'n pleidooi gelewer aan Suid-Afrikaners. "Sit skouer aan die wiel. Bly droog." Hy het ook onderneem om toe te slaan op onwettige drank-sindikate. "Die land het drie tipe drank-winkel raiders. Daar is die spontane opportuniste, wie die winkel sien en 'n kans vat. Dan kry jy die klein sindikate en dan die groot misdaad-sindikate." Teen Saterdagoggend was daar altesaam by 17 drankwinkels ingebreek en drank gesteel. Die minister het hom nie gesteur aan mense wie gevra het om die regulasies om sigarette en drank te koop te relax nie. Cele het wel beklemtoon: "Die enigste doel van die lockdown... is om lewens te red."