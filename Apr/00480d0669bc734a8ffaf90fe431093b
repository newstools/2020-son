’N NURSE in die Baai is die eerste pasiënt wat opgeneem is in die ICU van die Livingstone Hospitaal – die amptelike kwarantyn-fasiliteit in die Oos-Kaap om Covid-19-pasiënte te behandel. Noodwerkers en beamptes met wie die pasiënt in kontak gekom het, word reeds geïdentifiseer. Die verpleegster het kort tevore ’n begrafnis van ’n kollega bygewoon wat voorheen oorsee gewerk het. Luidens berigte was daar 50 mense, onder wie internasionale gaste, op die begrafnis. ’n Dokter en verpleegster van die Dora Nginza Hospitaal is ook positief getoets vir die virus en is onder kwarantyn in hulle huise. Sizwe Kupelo, woordvoerder van die gesondheidsdepartement, benadruk dat mense goeie persoonlike higiëne moet handhaaf deur hulle hande te was, te vermy om aan hulle gesig te vat en social distancing toe te pas.