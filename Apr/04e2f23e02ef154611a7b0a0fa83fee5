MINSTENS 16 motoriste, wat die regulasies van die lockdown oortree het, is Vrydagoggend gearresteer. Een van hulle was 'n man wat by sy girlfriend wou gaan kuier het. Mlimandlela Ndamase, woordvoerder van die Johannesburgse stadsraad, sê iemand het by 'n roadblock op die N1 gesê sy ouma is dood. "By nadere ondersoek het hy egter die waarheid gepraat en gesê hy gaan na sy girlfriend toe," sê Ndamase. "Mense neem rerig nie die president ernstig op toe hy gesê het hulle moet by die huis bly nie. Mense probeer wetstoepassers om die bos lei." Ndamase het weer gevra dat mense by die huis bly en dat die lockdown nie daar is om hulle te verontgerief nie, maar om hulle veilig te hou. Geoff Makhubo, die burgemeester, was ook bekommerd oor die aantal voertuie wat weer terug op paaie is. - HeraldLive