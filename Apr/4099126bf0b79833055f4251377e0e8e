DIE Smile Foundation is ’n NGO wat ’n breë mediese visie het vir kinders wat met gesigstoestande soos ’n gesplete verhemelte saamleef. Hy werk saam met die land se akademiese hospitale om ’n glimlag op die kinders se gesiggies te kry met regstellende rekonstruktiewe gesigsoperasies en ander behandeling. Maar die NGO word ook hard geslaan deur die corona-virus en lockdown. Ondersteun Daarom vra die CEO van die stigting, Hedley Lewis, dat besighede en individue alle mediese personeel moet ondersteun en bystaan waar hulle in die voorste linie teen die virus werk en hulle eie gesondheid in gevaar stel. Omdat hulle die mediese personeel so goed ken en nou met die hospitale saamwerk, verduidelik Marc Lubner, voorsitter en medestigter, kry die stigting navrae oor bystand met goed soos theatre scrubs, addisionele gesigsmaskers, handskoene en ander toerusting. Daarom benadruk hy die noodsaaklikheid dat die publiek en sakesektor hul steun vir beide die mediese werkers en die stigting nou moet gee wanneer dit die meeste gaan saak maak. Op sy beurt moet die stigting tydens die lockdown steeds al sy verpligtinge nakom. Dit behels cleft-bottels, sielkundige ondersteuning en spraakterapie vir pa­siënte, terwyl gesinne geleer moet word hoe om hulle kind te voer terwyl daar gewag word vir die operasie. Ma-tot-ma-ondersteuningsgroepe moet hulle werk voortsit om angs te verlig en om mekaar te ondersteun. EFT’s Vir die ondersteuning van mediese personeel het die stigting ’n portaal geskep op sy website om skenkings te aanvaar en om toerusting te source en af te lewer. Die portaal is by smilefoundationsa.org. Skenkings kan ook gemaak word via EFT’s vir die Smile Foundation, RMB (gebruik FNB vir EFT’s), rekeningnommer 62193026864 en takkode 261251.