IN HIERDIE tyd waarin jy van jou kop af wil raak omdat jy op hok sit weens die lockdown, kan ons gaan stap saam met ’n man op sy “berg”. Ontmoet Mike Williams, een van die main execs van die Table Mountain Aerial Cableway Company (TMACC). Hy kom al vir drie dekades saam met ons berg. Nie net is Williams se werksplek een van die Sewe Wonders van die Wêreld en ’n Wêrelderfenisgebied nie, hy werk ook saam met mense wat sy familie geword het. “Dit gee my ’n gevoel van diepe dankbaarheid vir die werk wat ons doen en die ruimte waarin ons leef,” sê Williams. Tydens opgraderingswerk in 1997 het werkers vir skofte van twee weke op die berg gebly waar die kameraderie onontbeerlik was. Die balancing act tussen die maintenance-werk aan die kabelspoor en die bewaring van Tafelberg is ’n uitdaging vir Williams. Hy sê byvoorbeeld dat geen afval­water in die fyn habitat mag kom nie en dat elke druppel wat teen die berg opgaan (en natuurlik af ondertoe) in enorme 3 000F-watertenks met die kabelkar vervoer moet word. Skaars Die tenks dien ook as teengewig teen die sterk winde. Die stap maak seker dat geen vrot water in die natuurlike waterstelsel op die berg beland nie. En met dié skaars hulpbron moet besoekers aan die restaurant natuurlik van borde eet wat verpulp kan word sodat daar nie skottelgoed gewas hoef te word nie. Toe Williams drie dekades gelede oorgeneem het, was die infrastruktuur betroubaar, maar verouderd. Jare se sanksies weens apartheid het hom en sy span geleer om te “make do” met wat hulle het. Maar onder sy leierskap het die proses begin fokus op nuwe omgewingsbestuur en standaarde om die ekostelsel te beskerm. Een van die uitdagings was die “dual power source setup”, wat beteken die elektriese stelsel switch na die hidrouliese stelsel wanneer die krag af is. Williams sê toe hy begin het, ál daai jare gelede, het dit gegaan oor kabelkarre. Nou gaan dit meer oor die gesondheid van die berg en dat die kabelkarre net ’n fraksie van die groter prentjie is. Elkeen van die 250 werkers by die maatskappy word in hul tyd daar “ge-upskill” deur, byvoorbeeld, beurse vir verdere studies. En natuurlik om die veiligheid van die besoekers te waarborg wat die 704 m na dié piek (1 067 m bo seevlak) klim of ry.