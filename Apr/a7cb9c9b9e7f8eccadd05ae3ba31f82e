LIZZO is 100% daai b*tch! Die “Truth Hurts”-sangeres het glo haar hand in haar sak gedruk en Maandag lunch gekoop vir die personeel in die afdeling vir ongevalle by die Montlake UW Medical Center in Amerika. Dis om dankie te sê dat hulle so hard werk om die Covid-19-pandemie te beveg. Ondersteuning En dis nie eens die sangeres wat hieroor gebrêgh het nie. Een van die hospitaal se personeellede het Lizzo op Twitter bedank vir die kospakkies. “Dankie aan Lizzo dat jy lunch na die Montlake UW Medical Center se noodeenheid gestuur het. “Jou ondersteuning van ons frontline-gesondheidswerkers beteken baie.” Daarna het Lizzo in ’n video op haar Instagram verduidelik dat sy en haar span saam met verskeie hospitale in die land gewerk het om hulle van middagete te voorsien. Sy het vertel dat sy die blink idee gekry het nadat sy vir haar tjommie, ’n verpleegster, ’n care package gestuur het. Die sangeres se vriendin was so dankbaar dat sy besluit het om dit ook vir ander gesondheidswerkers te doen. “Dis regtig opwindend om te voel dat jy ook iets kan doen om ’n glimlag te sit op die gesigte van gesondheidswerkers wat so hard werk.” Ek is seker Lizzo voel nou as good as hell!