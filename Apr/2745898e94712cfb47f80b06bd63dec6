NIE eens die leë strate van die lockdown, en die polisie wat patrollies doen om die lockdown-reëls af te dwing, was genoeg om te keer dat 'n 14-jarige van Dobsonville verkrag en vermoor word nie. News24 berig volgens Panyaza Lesufi, LUR vir onderwys in Gauteng, is die graad-9 leerder Donderdag na die winkel gestuur en toe sy by die huis kom het sy besef sy het van die goed wat sy moes koop vergeet. Sy is toe terug winkel toe, maar het nie terug gekom nie. Haar familie het na haar gaan soek en sy is kort daarna as vermis by die polisie aangemeld. Die tienermeisie se liggaam is Vrydag in 'n bos by die eMndeni uitbreiding in Soweto gevind. Lesufi het sy innige meegevoel met die familie betuig. "Ons is verpletter en voel regtig baie pyn in die tyd van hartseer." Niemand is nog inverband met die moord inhegtenis geneem nie.