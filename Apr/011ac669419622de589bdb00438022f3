NOG vier mense is dood aan Covid-19 en 142 nuwe gevalle is aangemeld wat die algehele syfer tot 3 300 stoot. 58 mense is nou al aan Covid-19 dood. Die goeie nuus is dat meer as 1 000 mense al van die virus herstel het. Die departement van gesondheid het Maandagaand gesê 121 510 mense is al getoets. Gauteng bly steeds die episentrum van die corona-virus in Suid-Afrika met 1 170 gevalle gevolg deur die Wes-Kaap met 940 en KwaZulu-Natal met 639. Die Gautengse gesondheidsdepartement het Maandagmiddag gesê 551 mense in dié provinsie het al herstel. Kwara Kekana, woordvoerder van die Gautengse gesondheidsdepartement, het gesê meer as 2 700 mense is ook al uit hospitale ontslaan. Die aantal mense by tronke wat positief getoets het vir Covid-19 styg ook daagliks. 111 mense het nou die virus onder lede, het die departement van korrektiewe dienste gesê. 1 inmate by die Worcester-gevangenis en 20 beamptes het ook al reeds positief getoets. Die Oos-Kaap het 81 - 56 inmates en 31 beamptes - gevalle en Limpopo 2. Een persoon by die departement van korrektiewe dienste  het ook positief getoets. Die DKD sê hulle verbind hulle daartoe om maatreëls toe te pas om die verdere verspreiding van die virus binne tronke te stop. Bevestigde gevalle per provinsie: Recoveries: Covid-19 verwante sterftes: