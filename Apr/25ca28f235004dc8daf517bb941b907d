DIE uitgestelde Olimpiese Spele in Tokio sal “geskrap word” as dit nie volgende jaar kan plaasvind nie. Dit is die mening van Yoshiro Mori, hoof van dié multi-sport-skouspel se reëlings­komitee. Tokio 2020 is die handelsmerk vir die Spele. Dis geskeduleer om van 23 Julie tot 8 Augustus volgende jaar plaas te vind. Dit moes dié jaar van 24 Julie tot 7 Augustus plaasgevind het, maar dis weens die corona-virus-pandemie uitgestel. Gesondheidskenners twyfel of die Spele in die volgende Japannese somer aangebied kan word – veral as ’n entstof of doeltreffende mediese behandeling teen Covid-19 nog nie gevind is nie. Amok Mori is gevra of daar ’n moontlikheid is dat die Spele tot 2022 geskuif kan word. Daarop het hy gesê: “Nee. As dít die geval is, sal die Olimpiese Spele geskrap moet word.” Dis geen geheim nie dat Covid-19 oor die wêreld heen amok saai. Verskeie sportlui word erg geaffekteer daardeur. Tog sê die president van Tokio 2020 hy is vol vertroue dat die uitgestelde Spele sal voortgaan. Mori sê: “Hierdie Olimpiese Spele sal veel meer waarde hê as die vorige Olimpiese Speles. “Maar dit is nou te sê as ons kan voortgaan met die toernooi nadat ons die battle (teen Covid-19) gewen het. “Ons moet aanhou glo dat die oorwinning om die draai is, anders word ons harde werk en pogings nie beloon nie.” – AP