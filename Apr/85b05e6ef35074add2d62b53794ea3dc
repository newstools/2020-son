â€™N GROEP Moslem-leiers wil die hooggeregshof in Pretoria nader om dele van die lockdown-regulasies ongrondwetlik te verklaar. Die groep voer aan dele van die regulasies verbied gebede, veral die daaglikse Moslem-gebede, in aanbiddingsplekke. News24 berig Muhammed Bin Hassim Mohomed, Anas Mohammed Chotia en die As-Saadiqeen Islamitiese Sentrum eis dat die regulasies gewysig moet word sodat plekke van aanbidding onder sekere voorwaardes kan oopbly. Verder vra die groep ook dat die howe toesig hou oor die proses om voorsiening te maak vir gemeente-gebede, die voorbereiding en verspreiding van maaltye en toetsing vir Covid-19.