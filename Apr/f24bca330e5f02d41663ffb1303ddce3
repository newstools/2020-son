LEDE van die Concerned Citizens of PE Metro (CCPEM) het gisteroggend sowat 80 haweloses se dag opgehelder toe hulle vir hulle ontbyt gebring het. Die ontbyt het bestaan uit ’n omelet, viennas en sousboontjies. Die haweloses word tans in die Jarman Hall in Schauderville gehuisves weens die uitbreek van die dodelike corona-virus. Nood Farouk Jeptha, CCPEM-voorsitter, sê die ontbyt is bygewoon deur gemeenskapsleiers en imams. Daar was ook pastore wat ’n gebed gedoen het. Jeptha sê die CCPEM help graag waar daar nood is. Nog haweloses word in sale elders in die Baai gehuisves. 