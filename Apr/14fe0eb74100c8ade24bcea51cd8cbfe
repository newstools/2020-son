DAAR is weer vrede tussen twee van Mzansi beste rappers, Shane Eagle en AKA. Nadat die twee lank vir mekaar kwaad was en Supa Mega (32) die jonger Shane (23) op Twitter geblock het, het hulle nou die strydbyl begrawe. Ek sien op Zalebs dit lyk of die tweetjies nou selfs besig is om saam te werk aan ’n song. Shane het ’n skermskoot van AKA in die sosiale media gelaai. Op die kiekie kan jy duidelik sien dat die twee rappers deur ’n video call met mekaar gepraat het. Die twee se fans het in die sosiale media mal gegaan oor die kiekie. Een fan twiet opgewonde: “Ons het lank gewag vir die collab­oration, Ek weet al klaar dit gaan lit wees.”