TWIEPS het niks tyd vir bevoorregte local muso’s wat kla oor hoe die pandemie hul (geld)sak ruk nie. Die local rapper Cassper Nyovest, oftewel Bhuti Fill Up, is goed op sy plek gesit toe hy twiet oor hoe die vermaaklikheidsbedryf aan die agterspeen suig tydens die corona-krisis. Bhuti Fill Up het op Twitter gesê hoe teleurgesteld hy is dat dié bedryf sommer so oor die hoof gesien word terwyl musikante gigs moes kanselleer en sonder ’n inkomste sit. Vrees “Dit gaan tans maar bra k*k in die vermaaklikheidsbedryf. Ek meen, dit gaan rof in elke bedryf, maar ons is heel onder aan die prioriteitslys. “Die privaat gesprekke wys die vrees vir die toekoms en die vrees wat ons het om te sê hoe ons regtig voel. Ek stuur lig aan almal van julle.” Maar Twitter was nie hier vir Cassper se pity-paartie nie. Twieps het Bhuti Fill Up mooi laat verstaan dat hy Bentley-karre in sy garage het terwyl die meeste van sy fans maar geduldig wag op die R350 wat president Cyril Rama­phosa beloof het. ’n Gebruiker twiet: “Julle ouens is so gierig en dit maak seer om dit te sien, want julle kompeteer met jul fans wat met ’n leë maag gaan slaap oor julle nie meer so comfy is nie. Mag God jou help om die lig te sien.” Nog een sê: “Jy is in jou huis wat miljoene rande werd is, die rygoed in jou garage is amper ’n miljard rand werd, maar die pandemie ruk julle die ergste?” Check jou privilege elke dag, Cassper, want as jy dit nie gaan doen nie, sal Black Twitter dit vir jou doen.