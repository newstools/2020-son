SEDERT die begin van die lockdown het die Stad Kaapstad se gesondheidsdepartement en die metro-gesondheidsdienste 70 310 screen­ings gedoen en 5 767 mense getoets. Vandeesweek is die vyfde week van lockdown. Dr. Zahid Badroodien, mayco-lid vir gemeenskaps­dienste en gesondheid, sê in een week is 30 156 screen­ings en 2 577 toetse gedoen. Bepaal Areas waar screenings reeds gedoen is, sluit in Netreg, Bishop Lavis, Valhalla Park, Elsiesrivier, Ruyterwacht, Delft, Belhar, Manenberg, Dunoon, Goodwood, Khayelitsha, Imizamo Yethu, Kalksteenfontein, Masiphumelele, Athlone, Lentegeur, Guguletu, Parkwood, Lotus­rivier, Grassy Park, Philippi, Ottery, Hanover Park, Macassar, Malibu Village, Montana en Kleinvlei. Badroodien sê die areas wat gescreen word, word bepaal deur die positiewe gevalle wat geïdentifiseer word en/of die betrokke gebied ’n hotspot vir besmetting is. Badroodien beklemtoon hoe meer positiewe gevalle geïdentifiseer word, hoe vinniger kan die persone onder kwarantyn geplaas word en hoe kleiner kan die impak word. Dis waarom gemeenskappe moet saamwerk sodat toetsing so wyd moontlik gedoen kan word. Gesondheidswerkers is vandag en môre in die volgende gebiede: Oos: Kuyasa-kliniek, Nolungile Youth Clinic, Matthew Goniwe CDC, Mayenzeke-klniek, Endlovini (MHS), Dr. Ivan Toms Clinic, Sir Lowry’s Pass CDC, Eersterivier-kliniek (Forest Village) en Ikhwezi CDC. Noord: Bloekombos Clinic, Albow Gardens CDC, Langa Clinic. Sentraal: Guguletu-kliniek en Masi­ncendane-kliniek. Suid: Crossroads 1-kliniek, East­ridge-kliniek, Lentegeur-kliniek, Mzamomhle-kliniek, Phumlani-kliniek, Rocklands-kliniek, Tafelsig CDC, Weltevredevallei-kliniek en West­ridge-kliniek.