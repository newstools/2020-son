AARDJIE na sy vaartjie. Niks bring vir ’n pa meer genot en vreugde as wanneer sy seun in sy voetspore volg nie – veral as dit legendaries en in dieselfde sportsoort is. Maar om ’n pa te hê wat in sy heyday ’n gedugte sportman was, waarborg ook nie noodwendig sukses vir die nageslag nie. Dis wel ’n voordeel. Want wie is daar beter as ’n mens se eie pa, wat jy vertrou, om jou touwys te maak? Die voormalige Bafana Bafana striker Shaun Bartlett is een van die mense wie se seuns in sy voet­spore volg. Die 47-jarige Bartlett het Suid-Afrika se vlag in die buiteland laat wapper toe hy by spanne soos die Colorado Raptors (Amerika), FC Zürich (Switserland) en Charlton Athletic (Engeland) was. Bartlett is die tweede hoogste goal scorer (28) vir die Suid-Afrikaanse span ná Benni McCarthy (36). Byna twee dekades nadat Bartlett sy stewels weggepak het, is dit nou die beurt van sy 21-jarige seun, Tyrique, wat die legacy voorsit. Hy het nog twee seuns: Alonzo (18), wat vir Stars of Africa uitdraf, en die kreatiewe Cameron (17). Bartlett deel sy indrukke oor die feit dat sy seuns hul drome volg. “As ’n pa en oudspeler kry ek baie genot daaruit om te sien my boys is in dieselfde bedryf, maar volg nie in my voetspore nie,” het hy aan Son op Sondag gesê. “Ek sê hulle gereeld aan om hul eie pad te create en te volg – en nie in my voetspore te volg nie,” het Bartlett bygevoeg. Volgens die voormalige Cape Town Spurs-speler moes hy self baie opofferings maak om sy drome te bereik. “Ek sal vir hulle geleenthede skep, maar hulle sal vasberade en toegewyd moet wees om hul drome ’n realiteit te maak. Om op ’n pro level te wees, vra baie sacrifices. “Maar in my oë is dit meer soos investments in jou career. “Jy gaan sukses begin bereik en die vrugte pluk van jou investment vroeg in jou career, jy weet,” het die Kaapse sokkerlegende bygevoeg. Bartlett word goed bygestaan deur sy vrou, Juanita, wat op haar dag ’n kranige atleet was. Hulle is al 23 jaar getroud. “Ons sê gedurig vir die kinders hulle moet uithang saam met vriende wat op dieselfde missie as hulle is en nie distracted of weggelei word van hul goals nie,” verduidelik Bartlett. “Gelukkig vir hulle was ons reeds daar. Ons het die pad gestap en kan hulle advies en leiding te gee, maar ultimately moet hulle die besluite maak.” Die naam van die voormalige Saru-rugbyspeler Archie Johnson se seun Ashley is ook op almal se lippe noudat die Blou Bulle na die 33-jarige flank vry. Volgens Archie, ’n stut wat sy loopbaan by Franschhoek begin en in die apartheidsjare op provin­siale vlak groot naam gemaak het, beteken Ashley se prestasies uiters baie vir dié rugby-mal familie. “Ons is almal geweldig trots op wat Ashley vermag het,” het Archie aan Son op Sondag gesê. “As kannetjie het hy reeds baie potensiaal getoon. “Hy was maar net agt jaar oud, toe wou hy reeds in die 0. 13-span speel. “Nou ja, dis Ashley vir jou, jong. Ons is baie trots op my seun.” Dan is daar die up-and-coming Thando Ntini, wat in die voetspore volg van sy pa, die Protea-legende Makhaya. Makhaya, in sy speeldae bekend as die Mdingi Express, het op sy beurt gesê Thando het van jongs af al ’n sterk mindset. “Kyk, natuurlik is ek baie trots op my seun oor wat hy tot dusver vermag het,” sê Makhaya. “Ons het hom aangesê om homself te wees en nie noodwendig pressured te voel om in sy pa se spore te volg nie. “Ek het vir hom gesê: ‘Be you, not me. “Leef jou eie lewe en moenie pressured voel om aan enige verwagtinge te voldoen nie. Skep jou eie pad,’ ” aldus Makhaya. Op internasionale vlak is daar ook talle pa-seun-kombinasies wat die odds defy en kinders wat hul ouer se legacy laat voortleef. Mense soos die basketbal-legendes Joe en wyle Kobe Bryant, wat sinoniem met die spel is, kort geen bekendstelling nie. Amerika se Major League Base­ball het name soos Ken Griffey sr. en sy seun Ken jr., wat albei in die Hall of Fame ingesluit is vir hul prestasies op die speelveld. Die bokswêreld het weer die May­weathers. Floyd jr. het sy pa die kryt in gevolg en reeds selfs groter prestasies vermag. As beroepsbokser is hy nog undefeated.