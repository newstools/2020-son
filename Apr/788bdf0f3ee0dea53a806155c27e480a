'N 36-JARIGE man is in hegtenis geneem en aangekla vir die beweerde verkragting van 'n 18-jarige vrou op die perseel waar hawelose mense in Strandfontein gehuisves word. Lt.kol. Andre Traut, 'n polisiewoordvoerder, bevestig: "Dat volgens die slagoffer het die voorval Woensdag reeds plaasgevind, maar dit is eers Vrydagaand aangemeld." Hy noem dat die polisie se ondersoek tot die arrestasie van die verdagte gelei het. Die verdagte is tans in polisie aanhouding, waar hy sal bly, tot wanneer hy Dinsdag in die hof in Mitchells Plain sal verskyn. Intussen sÃª Cayla Murray, woordvoerder vir die Wes-Kaapse minister van gemeenskapsveiligheid Albert Fritz, dat die minister kennis dra van die voorval. "Die minister het egter geen kommentaar op die beweerde verkragting nie."