DIE Werkloosheidsversekeringsfonds (UIF) word sedert die begin van die lockdown oorval met eise. Thulas Nxesi, minister van arbeid en indiensneming, sê meer as R1 miljard is al aan Covid-19-verwante eise uitbetaal. Nxesi sê die UIF het meer as 600 000 werkers al bygestaan, maar dat daar baie meer nog op hulp wag. "Ek moet dit onomwonde stel dat die UIF sy kant bring. Die UIF het aan die einde van gister se besigheidsdag R1,6 miljard uitbetaal aan bedrae wat vir Covid-19 opsy gesit is." Nxesi voeg by dat die UIF ook eise uitbetaal wat nie met Covid-19 verband hou nie." "Ons gaan ook steeds voort om die gewone UIF-begunstigdes uit te betaal vir kraamverlof en doodsvoordele," sê hy. - EWN 