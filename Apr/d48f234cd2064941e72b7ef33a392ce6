DIE legendariese Boyz II Men se Suid-Afrikaanse toer is uitgestel tot volgende jaar. Dit sou mos hierdie jaar plaasgevind het. Weens die Covid-19-pandemie moes Glen21, die organiseerder, dit aanskuif. Volgende jaar se toer begin met ’n show op 12 Maart in die Grand Arena by GrandWest in Kaapstad. Die volgende dag vlieg die boy band na Gauteng vir die Johannesburgse been van hulle toer hier in Mzansi. Geldig As jy ’n kaartjie vir die aanvanklike toer gekoop het, hoef jy nie te worry nie. Jou kaartjie sal outomaties geldig wees vir die nuwe datums. En as jy dit nie kan maak nie, sal jy ten volle vergoed word. Ekstra inligting sal gestuur word aan almal wat reeds kaartjies het. Ticketpro het nog ’n paar. Dit kos R290 en R1 750 elk.