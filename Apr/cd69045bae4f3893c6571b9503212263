DIE munisipaliteit met die tweede meeste corona-virus gevalle in die Wes-Kaap het die afgelope week 'n inisiatief begin om strate in hul midde-dorp, asook sypaadjies, parke, vullisdromme en besige oopruimtes skoon te was en te ontsmet. Met 16-gevalle het Stellenbosch-munisipaliteit 'n diklaag ontsmetting op sypaadjies gespuit, asook bankies in openbare ruimtes. Dit is nie net in die Eikestad wat die ontsmetting plaasvind nie. Madelaine Terblanche, direkteur vir korporatiewe dienste van Swartland-munisipaliteit, noem hulle ontsmet ook daagliks die sypaadjies en ander oppervlaktes. Veral by die taxi-staanplekke in Malmesbury, Moorreesburg en Ilinge Lethu. Drakenstein gaan ook van hul openbare ruimtes begin ontsmet, aldus Marius WÃ¼st, hoof van ingeneursdienste by die munisipaliteit. Riana Steenkamp, woordvoerder vir die Overstrand-munisipaliteit, noem hulle doen dit ook reeds. "Veral by die taxi ranks en publieke toilette en ook by die informele nedersettings."