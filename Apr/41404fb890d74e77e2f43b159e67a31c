DIE heilige maand Ramadaan in die tyd van die corona-virus is ongekend, het die Moslem Juridiese Raad (MJC) Donderdag gesê. Ramadaan het gister begin. Moulana Abdul Khaliq Ebrahim Allie het aan News24 gesê die prioriteit is dat almal die lockdown-maatreëls nakom omdat dit in die belang van alle Suid-Afrikaners se veiligheid is. Dit beteken die Moslem­gemeenskap sal ter wille van fisieke distan­siëring nie in moskees kan byeenkom nie. Allie sê dít is pynlik, “maar ons moedig gesamentlike gebed by die huis aan”.