TYSON Fury maak dalk binnekort sy terugkeer tot die wêreld van rofstoei. Hy is op Twitter deur die pasgekroonde WWE-kampioen, Drew McIntyre, tot 'n geveg uitgedaag. McIntyre is die eerste Brit om WWE se topprys te wen. Fury, wat onlangs die WBC-kampioen geword het deur Deontay Wilder te klop, het byna onmiddellik die uitdaging aanvaar. Die man, vir wie Fury in sy debuutgeveg in die WWE geklop het, meen egter Fury staan nie 'n kat se kans nie. Braun Strowman, wat die WWE Universal-kampioen by Wrestlemania 36 geword het, sê Fury sal volgende keer baie meer as net sy uitklophou moet saambring. "Hy was lucky met die een waarmee hy my getref het. Drew McIntyre is 'n heel ander soort dier. Hy gaan dalk ontnugter word." Strowman sê hy weet waartoe die Skot, McIntyre, in staat is. 