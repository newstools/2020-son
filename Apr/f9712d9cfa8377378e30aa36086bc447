SEPP Blatter, voormalige Fifa-president, het ná vars beweringe van omkopery oor die omstrede 2022-Wêreldbeker in Katar ’n bom gelos oor moontlike veranderinge. Die sokkerwêreld is laas week geskok toe die Amerikaanse departement van justisie ’n akte van beskuldiging uitgereik het dat Rusland en Katar omkoopgeld betaal het om te verseker dat hulle die toernooi in onderskeidelik 2018 en 2022 kan aanbied. Ten spyte van ’n lang lys probleme is daar nog geen aanduiding dat Fifa dit oorweeg om die 2022-toernooi uit Katar te verskuif nie. Benewens omkopery sluit dié issues swak werksomstandighede en kwessies met infrastruktuur in. The Guardian berig in die afgelope 6 jaar het daar reeds 34 stadionwerkers gesterf. Die disgraced Blatter meen dis nog nie te laat om van gasheerland te verander nie. Blatter sê: “Duitsland kan dit doen, maar dit sou beteken nóg ’n toernooi word in Eu­ropa gespeel ná die een in Rusland in 2018. “Europa sal dus nie die eers­te keuse wees nie. “Amerika kan dit ook doen, pleks daarvan om dit in 2026 aan te bied. Die Amerikaners is bekwaam. Dis nie rocket science nie. “Japan kan dit ook doen. Dié het ook ’n bod ingesit om die toernooi in 2022 aan te bied. “Gelukkig sal dit in 2022 uit 32 spanne bestaan, en nie 48 nie, soos Gianni Infantino, Fifa-president, aanvanklik beplan het. Die omvang van die reëlings sal nie groter wees as in 2018 nie.” – AP