TERWYL die land en die wêreld stilstaan weens die corona-virus, het die Bishop Lavis Senior Sekondêre Skool Alumni (BLSSSA) nie gaan stilsit nie. Daar word kos by huise en gesinne in Bishop Lavis afgelewer terwyl so baie skoolkinders nie op die oomblik by skole kos kan kry nie en mense nie vrylik kan rondloop nie. Alle skole landwyd is gesluit in ’n poging om die corona-virus te vertraag. Van die alumni van Bishop Lavis wat help, is Marco Amos, Wendy Nieuwoudt, Andrew Swartz, Belinda Amos en Janine Isaacs. Hulle neem kos tot by die mense se huise. Die Peninsula School Feeding Association het 400 pakkies by Amos se huis afgelewer, waarna hulle weer die kos na die mense geneem het.