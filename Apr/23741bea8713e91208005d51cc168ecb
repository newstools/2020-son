NETHEID is mos na aan Godheid, nè? Wel, dit is die motto waarvolgens die pragtige Naomi Campbell haar lewe lei. Die 49-jarige Britse supermodel sê sy sal nooit haar voete uit haar posh huis sit sonder om te bid of te stort nie. Ek sien op E! sy het dit in ’n Instagram live video aan Camilla Lowther gesê. “Dit is net outomaties. Jy staan op. Gaan op die vloer neer en bid. “Ek kan nie my huis verlaat sonder om te stort nie. Daar is baie dinge wat ek doen voordat ek my huis verlaat. “Parfuum is vir my ook baie belangrik.” Jip, ons stem saam met Naomi – ’n skoon, vars liggaam, baie gebed en ’n titseltjie parfuum kan jou ver in die lewe bring.