FORMULE Een gaan tot einde April wag om te besluit oor of die Britse Silverstone GP in Julie vanjaar kan plaasvind. Die eerste ag rondes van F1 se 2020-seisoen is tot middel Junie uitgestel of afgelas weens die corona-virus-pandemie. Die Britse GP is geskeduleer vir die naweek van 17 tot 19 Julie. Dit sou die 12de wedren van die seisoen wees. Die organiseerders sê hulle en F1-amptenare sal tot die einde van die maand voortgaan om die situasie te monitor. “Silverstone en Formule Een bly in gesprek oor die voortslepende situasie en beoordeel die vatbaarheid van ’n Britse Grand Prix op 17 tot 19 Julie,” lees ’n verklaring. Tydlyn “Ons neem kennis dat ander Britse sportbyeenkomste wat ook in Julie plaasvind, reeds besluite geneem het. “Dit is egter belangrik om te beklemtoon dat hulle logistieke en sportreëlings verskil van dié van Silverstone en daarom gee ons ’n tydlyn tot einde April om finaal te besluit.