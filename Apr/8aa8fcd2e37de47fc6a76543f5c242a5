FANS wat uitgesien het na die Amerikaanse Ope Gholftoernooi wat môre sou begin, hoef darem nie droëbek te sit nie. Danksy SuperSport gaan verskeie historiese hoogtepunte oor die volgende vier dae op kanaal 205 wys. Die gewilde Spanjaard Seve Ballesteros se twee oorwinnings word uitgesaai. Jack Nicklaus, waarskynlik die beste gholfspeler van alle tye, se sesde sege word gewys, asook die daaropvolgende heldedade deur Nick Faldo en Phil Mickelson. Oorwinning ’n Groot sny van die koek behoort aan Tiger Woods en môre word ’n volle tien uur aan dié charismatiese vyfmalige kampioen gewy. Bubba Watson se uitspeelstryd teen Louis Oosthuizen in 2012 kry ook prominente aandag. Die naweek sluit af met Woods se merkwaardige terugkeer en oorwinning verlede jaar.