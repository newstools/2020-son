DAAR was sedert die begin van die lockdown minstens 16 pogings om grond in Kaapstad te beset. Malusi Booi, Stad Kaapstad se mayco-lid belas met behuising, sê in Januarie vanjaar was daar reeds ’n styging in grondbesettings in vergelyking met verlede jaar. Booi het dit duidelik gemaak dat die Stad niemand uit sit of uit gaan sit nie. “Slegs onbewoonde en onvolledige strukture word verwyder in die geval van Khayelitsha.” Aldus Booi kan die COVID-19-pandemie nie gebruik word om wetteloosheid en onregmatige gedrag te regverdig nie. Die stad kan dus nie nuwe grondbesettings bekostig nie, aangesien dit tans ’n direkte invloed op die krisisreaksie sal hê. 