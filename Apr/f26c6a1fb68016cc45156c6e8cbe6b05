DAAR mag geen sokker gespeel word nie, maar dit keer spanne nie om planne te beraam vir volgende seisoen nie. Volgens gerugte word die Chippa United-speler Thabo Rakhale nou by Kaizer Chiefs gesoek vir volgende seisoen. Rakhale, wat bekend is vir sy slim voetwerk op die regtervleuel, se kontrak verstryk wel in Junie en met die huidige stand van sake lyk dit nie of daar weer gou sokker gespeel sal word nie. Dit is nou die tweede keer dat die speler se toekoms bevraagteken word nadat daar berigte was dat hy die Chilli Boys verlede week verlaat het. Dit is egter deur die klub en sy agent, Mandla Mthembu, ontken, wat volhou dat daar tans nog geen planne vir hom is om Chippa te verlaat nie. Vereer Rakhale se geleerde voete ken van vir groot spanne uitdraf – hy was voorheen by Orlando Pirates. En volgens sy agent sal hy eers sy kontrak met Chippa nakom voordat hy binnekort planne oor sy toekoms maak, wat ook die Oos-Kaapse span insluit. Rakhale was sover die seisoen ’n belangrike speler vir Chippa en het gereeld speeltyd gekry. As hy na Chiefs skuif, sal die 30-jarige dubbel so hard moet werk om sy naam eerste op die spanlys te kry en dit is alles dinge waarna hy en sy agent sal kyk. “Hy is ’n Chippa-speler tot die einde van sy kontrak,” het Mthembu gesê.