DIE wêreld het die 3 miljoen-merk van Covid-19-gevalle in 185 lande gehaal en meer as 213 000 mense het reeds gesterf. Op ’n positiewe noot het sowat 878 000 mense al van die virus herstel. Lande met van die hoogste gevalle is soos volg: Tog in die lig van bogenoemde is verskeie Europese lande, asook sekere state in Amerika stadig maar seker besig om hul lockdowns te verlig om hul ekonomieë weer aan die gang te kry. Terwyl sekere lande in Europa besig is om skole weer oop te maak, skop die Britse eerste minister, Boris Johnson, vas en sê nee. Omdat hy self ’n statistiek van Covid-19 is wat herstel het, is hy uiters versigtig. Die Wêreldgesondheidsorganisasie het intussen ook ernstige waarskuwings uitgereik dat lande nie te oorhaastig moet wees om maatreëls te verslap nie. Die organisasie sê dit kan die virus net kans gee om te hervat. – Aljazeera