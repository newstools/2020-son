DIE Oudtshoorn Munisipaliteit en besorgde gemeenskapslede het die gemeenskap gevra om die streng reëls van die lockdown teen die virus asseblief te volg. Dit kom nadat daar Sondagmiddag sommer ’n lekker informal rugby match in ’n plaaslike township gespeel is. Law enforcement en die cops moes ’n skare mense uiteenjaag wat die match op ’n oop stuk veld in die Rosebank township buite die dorp gekyk het. Die spelers het nie kit aangehad nie, maar is deur ’n groot skare dopgehou. Baie van hulle was kinders. Die mense het nie gelyk of hulle bodder met die lockdown-regulasies nie. So ook nie die organiseerders van die game nie. Volgens Gladman Boswell, ’n besorgde gemeenskapslid van Rosebank, was dit disgusting om te sien hoe families saamtrek om na mense te kyk wat mekaar tackle terwyl die land gebuk gaan onder die pandemie. Boswell sê van die mense wat die game gespeel het, was volwassenes en baie kinders het na die game kom kyk. Hy sê ook dat die kontaksport die kanse baie vergroot om mekaar aan te steek. “Ek verstaan die mense se frustrasie, maar die wêreld en die land sukkel met ’n dodelike siekte. Kom ons bly by die huis en gaan net uit wanneer nodig.” Oortree Nog ’n inwoner, Sid Willis, sê mense het begin hardloop toe die cop vans aangekom het. Volgens hom weet die mense hulle oortree die wet, maar hulle neem duidelik nie die virus ernstig op as hulle nog rugby speel nie. “Ons het nog ’n lang pad om te gaan, dit kan jy glo.” Ntobeko Mangqwenqwe, die Oudtshoorn Munisipaliteit se senior woordvoerder, het bevestig dat die game Sondag plaasgevind het op die oop veld en dat tussen 300 en 400 mense saamgetrek het. Geen arrestasies is uitgevoer nie.