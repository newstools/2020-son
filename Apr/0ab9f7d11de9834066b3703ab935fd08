DIE manne en vroue in blou het Woensdag hul hande vol gehad met voorvalle van openbare geweld en diefstal, met winkels en afleweringsvragmotors wat geteiken is. 'n Aantal arrestasies is in townships in die Kaapse metropool en een in die Weskus gemaak. In Elsiesrivier is 'n supermark op Haltstraat deur 'n groep van sowat 15 verdagtes, wat hulself gehelp het met items ter waarde van R3 000, beroof het. Vier verdagtes van tussen 32 en 43 is in Elsiesrivier, op aanklagte van diefstal gearresteer. Brig. Novela Potelwa, 'n polisiewoordvoerder, vertel die polisie het omstreeks 11:30 reageer op 'n voorval waar 50 verdagtes 'n supermark bestorm en met goedere ter waarde van sowat R4 000 weggekom. Sy voeg by die voorval Woensdag in Delft is Dinsdag deur die ander voorvalle voorafgegaan waar winkels geplunder is. Vyf verdagtes van tussen 26 en 31 is vir diefstal gearresteer. Intussen het die polisie in Samora Machel, Phillipi-Oos, gekeer dat 'n groep 'n afleweringstrok plunder. Volgens Potelwa is die polisie in Vredenburg aan die Weskus Woensdagoggend deur 'n groep van tussen 300 en 400 inwoners van die Witteklip-township, met klippe bestook. "Die groep, wie gekla het hulle het nie kospakkies gekry nie, het vroeër probeer om 'n plaaslike spazawinkel te bestorm. "Hulle het ook probeer om die woning van 'n plaaslike raadslid aan te val, maar die polisie kon vinnig genoeg optree." Vier verdagtes is gearresteer en vir openbare geweld aangekla. Potelwa sê die polisie maan gemeenskappe om wette en die lockdown-regulasies te gehoorsaam en hulle daarvan te weerhou om dit te oortree. "Die wie buite die wete optree laat die polisie met geen ander keuse as om op te tree nie."