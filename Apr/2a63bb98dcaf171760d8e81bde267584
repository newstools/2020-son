TWEE Lotto-wenners van Gauteng sal eers moet wag totdat die lockdown verby is om hul geld te gaan haal. Die wenners het onderskeidelik R10 546 013 met die Lotto gewen en R6 304 858 met die Lotto Plus 1. Die Lotto-wenner is van Letsitele in Gauteng en het R10 gespeel. Die Lotto Plus 1-wenner is van Magalieskruin, Pretoria-Noord, en het R80 uitgehaal. Albei die spelers het self hulle nommers gekies. Oorweldig Ongelukkig moet hulle wag totdat die lockdown verby is omdat al Ithuba se kantore landwyd toe is. Khensani Mabuza, ’n woordvoerder van Ithuba, sê mense moet hulle naam en ID-nommer op die kaartjie skryf en dit bêre. “Ons verstaan die wenners sal oorweldig voel oor die geld, veral omdat hulle nou langer moet wag om die wengeld te kry. “Ons smeek hulle om geduldig te wees. Hulle moet onthou, die kaartjies is geldig vir ’n jaar. “Ons sal hulle bystaan waar ons kan.”