MOLEFI Ntseki, coach van Bafana Bafana, se stop-start-begin tot sy termyn duur voort. Die breier van Suid-Afrika se nasionale sokkerspan sal minstens vier maande sonder ’n job sit weens die corona-virus-krisis. Dit volg ook ná ’n sleutelbesluit onlangs deur sokker se wêreldbeheerliggaam, Fifa. Sokker wêreldwyd gaan tans ’n baie onsekere tyd tegemoet omdat Covid-19 steeds in baie lande verwoesting en amok saai. Die meeste ligas en sokkerverenigings wêreldwyd het voorsorg getref om te verseker sy stake­holders is nie in gevaar nie. Groot internasionale byeenkomste soos Uefa se Champions en Europa League, die Copa America Cup en die Olimpiese Spele – wat almal tussen Junie en Augustus vanjaar sou plaasvind – is uitgestel tot volgende jaar. Vir Bafana het dit reeds ’n impak op sy twee kwalifiseringswedstryde vir Afcon. Die stryd teen São Tomé en Principe sou laas week weg en tuis gespeel gewees het. Dit beteken Ntseki is nog in limbo. Hy wag steeds om sy debuut as coach vir Suid-Afrika te maak. Ntseki het in November laas met die nasionale span vergader. Die voormalige junior afrigter sal nou tot minstens Augustus moet wag voordat hy weer met sy troepe kan vergader. Soektog Dit volg nadat Fifa, in samewerking met ’n groep van die Confed, Bafana Bafana se fixture teen Ghana in Junie afgelas het. Dit beteken Ntseki sal oor dié tydperk sonder ’n job wees. Sy soektog na nuwe talent sal ook stopgesit word totdat die plaaslike en Europese seisoene weer in alle erns hervat word.