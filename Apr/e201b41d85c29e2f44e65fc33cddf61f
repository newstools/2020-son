DUBAI. – Pres. Hassan Rouhani van Iran het gister gesê Amerika het ’n historiese geleentheid deur sy vingers laat glip om sanksies teen Iran op te hef met die uitbreking van die corona-virus. Hy sê dit was ’n ideale kans vir Amerika om jammer te sê. Volgens hom het die strafmaatreëls geen uitwerking op Iran se vermoë om die virus te beveg nie. “Ons is meer suksesvol in die stryd teen die pandemie as talle ander lande,” sê hy. – Reuters