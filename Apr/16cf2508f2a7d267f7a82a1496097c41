DIE Suid-Afrikaanse Buro vir Standaarde (SABS) het verbruikers aangeraai om seker te maak dat die makers van sanitisers wat beweer hulle is SABS approved of die SABS merk en -nommer op het, wel sodanig goedgekeur is. Anders kan die gebruik van die produkte skadelik wees vir verbruikers en die omgewing. Hoewel die SABS ’n wye reeks produkte soos sanitisers, skoonmaakmiddels, mediese toerusting en maskers onderskryf en erken, het sekere vervaardigers valslik verkondig dat hulle approved is. Onwettige Jodi Scholtz, hoofadministrateur van die SABS, sê hulle het al verskeie navrae ontvang oor die gebruik van die organisasie se approved-merk op sekere produkte. En hoewel die SABS regstappe doen teen die onwettige gebruik van die merk, moet hy steeds verbruikers waarsku om op die uitkyk te wees daarvoor. Ongesertifiseerde produkte kan skadelik wees en ’n slegte reaksie by mense ontlok of die omgewing beskadig. Die approved sanitisers sal die SABS Approved-logo op hê, sowel as een of albei van die South African National Standards-merke (Sans 490 en Sans 1853) onder die logo. Al die Sans-regulasies word ontwikkel deur nywerheidskenners, tegniese spesialiste, akademici, praktisyns, staatsamptenare en landsburgers in die algemeen. Die organisasie se tegniese komitee staan pa vir ’n groot verskeidenheid produkte, waaronder antiseptics, skoonmaakmiddels en detergent-skoonmaakmiddels. Regstappe Die SABS is bewus van ’n groot groep verskaffers wat sy logo onwettig gebruik. Die buro het regstappe gedoen, maar kan nie die produkte wettig van die rakke afhaal nie. Verbruikers word aangeraai om die sertifikasie-status van maatskappye te ondersoek op die SABS se website, sabs.co.za/Certifica­tion/certificationfilter.asp, waar die lys van alle gesertifiseer vervaardigers verskyn. Alle SABS goedgekeurde produkte word getoets om te voldoen aan baie streng regulasies.  Hulle word gereeld weer getoets deur monsters te neem om te sien of die produk nog steeds voldoen aan die vereistes en steeds veilig is vir gebruik.