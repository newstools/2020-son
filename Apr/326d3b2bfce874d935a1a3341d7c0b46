DIE feit dat Raelene Castle nie meer Rugby Australië (RA) se uitvoerende hoof is nie, sal nie Dave Rennie van plan laat verander oor sy pos as die afrigter van die Wallabies nie. Luidensstuff.co.nz het Castle en Scott Johnson (die RA se direkteur van rugby) vir Rennie gebel nadat hulle uitgevind het Castle is haar pos as uitvoerende hoof kwyt. Castle het die RA vir twee jaar as uitvoerende hoof gedien, maar haar tyd in dié stoel was baie onstuimig. Die RA se beroerde geldsake het luidens die artikel die raad gedwing om Castle uit te stem. Daar is voorheen berig dat Castle se vertrek daartoe sou lei dat Rennie ook sou besluit om weg te stap van sy deal om die Wallabies af te rig. Rennie het reeds ’n sterk werksverhouding met Castle en Johnson opgebou. Hy sal dus nou ’n nuwe verhouding moet opbou met die RA se nuwe uitvoerende hoof, wat in dié stadium nog nie bekend is nie. Phil Kearns, voormalige Wallaby-kaptein, word na bewering geoormerk vir die pos en word reeds deur ander voormalige kapteins ondersteun om Aus­traliese rugby in die regte rigting te stuur.