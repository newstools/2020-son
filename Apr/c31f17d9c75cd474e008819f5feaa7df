MANCHESTER City het met Alianza Lima ’n ooreenkoms bereik oor die dienste van die 16-jarige sokkersensasie Kluiverth Aguilar. Die jong defender van Peru sal egter tot Mei volgende jaar by sy huidige klub bly omdat hy dan eers 18 word. Amptenare van die klub sê hulle seker is Manchester City sal die right-back weer uitleen. Verder sê hulle die speler kwalifiseer nog nie vir ’n werkpermit nie. Dit sal sy kans belemmer om onmiddellik vir City in aanmerking te kom. Alianza beskryf die ooreenkoms rakende die tiener as “die belangrikste transfer van Peruaanse sokker vir die laaste paar jaar na Europa”. Volgens die jong verdediger is hy oorstelp met die positiewe gebeure in sy kort loopbaan. Aguilar het gesê: “My doel is om ’n uitstekende speler in die eerste span te word.” Die jong man het in November sy beroepsdebuut gemaak en al in nege eerstespanwedstryde gespeel. Toe Aguilar 15 jaar oud was, is hy gekies vir die Peruaanse o. 17-span wat aan die Suid-Amerikaanse Jeugkampioenskapsyeenkoms deelgeneem het. – AP