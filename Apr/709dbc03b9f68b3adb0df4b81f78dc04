DAAR is weer hoop vir kinders wat van die skool afhanklik is vir ’n ordentlike maaltyd. Kinders in die Nelson Mandelabaai kan weer saans met ’n vol maag gaan slaap nadat Project Food Lockdown onlangs op die been gebring is. Dié projek is die idee van Lance Grootboom van Uitenhage. Sy sidekick is past. Ma­rianne Lotter, ’n gemeenskapsleier en sakevrou. Volgens Grootboom is hy die projekleier en sy die projekkoördineerder. Grootboom sê hy het werkers van kleinsakeondernemings wat tydens die nasionale lockdown gesluit is in gedagte gehou toe die projek van stapel gestuur is. Volgens hom word daar veral gefokus op huishoudings in die noordelike areas van die Baai, Uitenhage, Despatch en Port Elizabeth. Grootboom sê hulle het altesame 600 aansoeke gekry vir kospakkies. Volgens hom het Project Food Lockdown reeds 200 kospakkies uitgedeel. Omdat daar so baie aansoeke vir kospakkies was, het hulle besluit om met Project Hope van die Word of Faith Christian Centre in Port Elizabeth ’n vennootskap te sluit. Madge Blignaut is Project Hope se projekleier. Grootboom sê kort nadat dié partnership aangegaan is, is 1 000 kospakkies in die Nelson Mandelabaai afgelewer. Volgens Grootboom lewer hul spanne, wat permitte het, die kospakkies af by behoeftige persone wat aansoek gedoen het. Hy sê hul afleweringspan volg die nasionale regulasies deur social distancing te handhaaf, sanitisers te gebruik en maskers te dra. Volgens Grootboom is die projek nie net vir die duur van die lockdown nie. Borge “Ons beoog om dit nadat die lockdown gesuspend is vir nóg ’n maand te run om families te help om op hul voete te kom.” Onder die borge is inwoners van die Nelson Mandelabaai, sakeondernemings en plaasboere. Enige een wat ’n donasie wil maak, moet 066 130 5715 bel.