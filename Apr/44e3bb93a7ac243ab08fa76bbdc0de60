DIE Kaapse sokkerspeler Keenan “Mobara” Phillips is omtrent in die wolke dat hy al vir Suid-Afrika op internasionale vlak gespeel het. Hy het sy sokker as laitie by Strandfontein FC begin speel en die Seagulls vir ses jaar as junior verteenwoordig. Phillips (20) is nou op die boeke van die Suid-Afrikaanse Premier­liga-klub Wits. Voor sy groot move na Gauteng het Phillips ook vir die Old Mutual-klub, Ajax Cape Town en Hellenic uitgedraf. Mobara, soos vriende en spelers hom noem, se besluit om die Kaap te verlaat, is ook gou beloon met ’n call-up tot die Suid-Afrikaanse o. 20-span om aan laas jaar se Fifa World Cup vir o. 20-spelers deel te neem. Die vurige verdediger kuier tans by sy ouers in Grassy Park. Hy hou hom besig met training exercises. Hy het aan Son gesê: “My droom was nog altyd om my land in ’n World Cup game­ te verteenwoordig. “Dit is my groot droom en ek was over the moon toe ek hoor ek is gekies vir die Amajita en dat ek na die World Cup vir o. 20-spanne sou gaan. “Ek was maar nog besig om my voete in professionele sokker te vind toe die call-up kom om in daai toernooi te gaan speel.” Amajita was by groep F ingedeel, saam met lande soos Argentinië, Suid-Korea en Portugal. Phillips het ook die Amajita in die o. 20-Afrikabekertoernooi verteenwoordig. Erken Hy spog nou met sewe caps as ’n o. 20-speler en sy ou klub Strandfontein is baie trots op die opgang wat hy in sy loopbaan gemaak het. Die voorsitter van die Strandfontein-klub, Gerard Kemp, het gesê: “Ek het Keenan afgerig, maar moet erken die laitie het god­gegewe talent. “As een van sy mentors kan ek sien hy maak steeds groot vordering en hy kan eendag nog diep spore in plaaslike en internasionale sokker trap.”