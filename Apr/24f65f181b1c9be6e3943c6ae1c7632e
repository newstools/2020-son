SUID-AFRIKA het nou 3 158 bevestigde gevalle van die corona-virus, het die departement van gesondheid Sondagaand gesê. Nog twee mense - een in die Wes-Kaap en een in KwaZulu-Natal - is ook dood. Dit bring die sterftesyfer in die land tot by 54. Intussen word die fyn balans tussen die virus en voedselsekerheid in die land as die groot struggle gesien in die fight om die pandemie onder beheer te hou. Die minister van gesondheid, dr. Zweli Mkhize, het Saterdagaand gesê pres. Cyril Ramaphosa en sy span in die National Command Council (NCC) se debat handel tans hieroor. “Wat is die beste manier om die fyn balans te behou om die verspreiding van die virus te beheer én kos te verskaf. Krisis “Om kos te verskaf beteken ’n massa-beweging van mense, wat ’n negatiewe impak op die lockdown- regulasies in die land kan hê.” En tog knyp die krisis van honger in arm gemeenskappe al hoe meer. Oral is daar inisiatiewe waar kos aan mense uitgedeel word. Hy beklemtoon dat hy en alle rolspelers bewus is van die huidige situasie. Kwelvrae oor hoe dié probleem aangepak gaan word, was reeds ’n realiteit voordat die pandemie uitgebreek het. “Enige plan wat gemaak word, sal in die beste belang van die land se mense wees,” het hy gesê. Bevestigde gevalle per provinsie: Recoveries: Covid-19 verwante sterftes 