DIE aantal gevalle van Covid-19 in Suid-Afrika het met meer as 140 tot 2 415 gestyg. Die aankondiging is Dinsdagmiddag deur dr. Zweli Mkhize, minister van gesondheid, gemaak. News24 berig intussen dat 'n polisiebeampte in Hermanus en 'n werknemer van Shoprite in Athlone onder die jongste persone is wie positief getoets het vir die virus in die Wes-Kaap. Brig. Donovan Heilbron het aan News24 gesê: "Die aanklagkantoor van die polisiekantoor in kusdorp is na die sypaadjie verskuif om steeds 'n diens aan die publiek te lewer, terwyl die gebou gesanitise word." Daar was ook ’n 48 uur-wagperiode voordat mense die gebou kon binnegaan en dié, wie by die polisiestasie werk, is almal gescreen. Intussen het die Shoprite Athlone en Pick 'n Pay Waterstone Village in Somerset-Wes oor die paasnaweek gesluit toe werkers by dié twee winkels positief getoets het. Verlede Dinsdag is 'n winkel in Bothasig ook vir dieselfde rede gesluit. Lees Woensdag se Son oor nog winkels wat geraak is.  