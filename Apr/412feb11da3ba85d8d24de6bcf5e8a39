NICK Kyrgios, stout seun van wêreldtennis, is besig om ’n nuwe blaadjie om te slaan. Die mees omstrede tennisspeler sedert John McEnroe is deesdae die barmhartige Samaritaan homself. Hy het vroeër vanjaar ’n veldtog van stapel gestuur wat miljoene dollar vir slagoffers van die veldbrande in Australië ingesamel het voor en ná die Australiese Ope in Melbourne. Dit het baie gedoen om sy bad boy image af te skud. Nou het hy ook hand opgesteek om te help met die gevolge van die corona-virus. Opraak Hy het gister beloof om kos op honger mense se stoep af te lewer as hulle niks het nie. Die 24-jarige Kyrgios het op Instagram onder die caption “real talk” geskryf: “As énigiemand nie werk of ’n inkomste het nie, as die kos opraak of as tye moeilik is ... moet asseblief nie met ’n leë maag gaan slaap nie. “Moenie bang of skaam wees om my ’n privaat boodskap te stuur nie. “Ek sal happy wees om te deel wat ek het. Selfs al is dit ’n boks noodles, ’n brood of melk. Ek sal dit voor jou deur los. Geen vrae sal gevra word nie.” Daar is reeds meer as 2 000 comments van Kyrgios se 1,4 miljoen followers op dié inskrywing.