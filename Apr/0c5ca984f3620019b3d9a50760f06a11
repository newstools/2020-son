BASEBALL Suid-Afrika se na­sionale oefengroep wat voorberei om vir 2021 se Wêreldkam­pioenskapsbyeenkoms te kwalifiseer, is die sterkste in jare. Só sê die voormalige Springbok-kaptein Bles Kemp. Die span se kanse om deur te dring, word versterk deurdat agt van die spelers professionele baseball in die buiteland speel. Brandon Smith, Garth Cahill, Robert Lewis-Walker, Kieran Lovegrove, Victor Ngoepe, Gift Ngoepe en Tyler Smith speel al ’n geruime tyd in Amerika, waar hulle ondervinding goud werd kan wees vir Suid-Afrika. Lei Adrian Blount speel in Australië en sy aandeel in die opmars na glorie kan ook nie onderskat word nie. Van die res van die groep is 17 spelers van die WP en 3 van Gauteng. Die twee Kapenaars Jonathan Phillips (kaptein) en Kyle Botha (onderkaptein) lei die groep. Phillips is die seun van die legendariese Alan Phillips, wat Suid-Afrika jare lank verteenwoordig het. A – Brasilië, Frankryk, Duitsland, Nicaragua, Pakistan, Suid-Afrika. B – Tsjeggiese Republiek, Brittanje, Nieu-Seeland, Panama, Filippyne, Spanje.