“NÁ LOCKDOWN gaan ek my tweejarige seun en my vrou, Sandy, na die beach vat, asook vir ’n drive om die pragtige Peninsula.” Só sê Chadleigh Gowar, wat al sy gigs te midde van die corona-krisis verloor het. Gowar sê hy was nog besig om ’n show vir einde Mei te reël, “maar nou sal ons maar moet wag tot die tydperk verby is. Ek het baie dinge kom leer en ervaar in dié tydperk. Ek het my kennis met ’n jong musikant van Riversdal gedeel en ek sien die vordering. Dit bring groot vreugde. “Wie jy as mens is, sal vir jou deure oop- of toemaak in moeilike tye. So, hê die regte gesindheid.” Gowar sê ons moet dié tyd van inperking gebruik om introspeksie te doen. “Kom ons reik uit na ander, want die nood is groot. Wees ’n seëning. Dit kos jou baie min om die verskil te wees en ander te inspireer.”