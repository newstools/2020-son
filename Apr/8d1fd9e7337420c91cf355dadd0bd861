IN DIÉ tyd van lockdown staan Metrorail se besigheid botstil met geen maintenance wat gedoen word nie. By talle plekke word kabels en staalpype steeds gesteel. Volgens Riana Scott, ’n woordvoerder van Metrorail, is net hulle beskermingsdienste noodsaaklike personeel. Dus is net daai personeel vrygestel van lockdown. “Die ander, soos maintenance-werkers, mag tans nie werk nie.” Volgens Scott loop die Bonteheuwel-Netreg-Nyanga area erg deur onder misdaad en vandalisme van infrastruktuur. Sy sê noem etlike dinge wat die herstel van dienste sonder inmenging moeilik maak: onwettige elektriese konneksies, indringing tot spoorweg reserves, die gooi van vullis op die spore, die oprigting van informele blyplekke langs spoorlyne, sporadiese bendegeweld en betogings oor dienslewering. “Ondanks gereelde patrollies en arrestasies vir kabel- en metaaldiefstal, sal voorvalle sekerlik voortgaan oor die moeilike tye. Aanmeld “Prasa het hoë mure in sommige gebiede opgerig. Mense moet weet die hele spoorwegnetwerk se elektrisiteit is lewendig.” Sy vra ook dat mense wat langs spoorlyne woon, steeds voorvalle moet aanmeld. Volgens Scott is die heining en muur deel van Prasa se sentrale herstelprogram. “Daar sal voortgegaan word met dié program sodra die lockdown lig. Oor die nuwe treine wat nog moet uitsteek, sê Scott daar is nog geen vasgestelde tyd wanneer hulle gaan kom nie. “Prasa se moderniserings-program sal voortgaan en die aankondiging oor die treine sal later gebeur. Rewards van tot R25 000 word betaal as iemand inligting verskaf wat daartoe lei dat mense skuldig bevind word.