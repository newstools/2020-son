DIE impak van Covid-19 op organisasies sonder winsbejag (NPO’s) in Suid-Afrika is nog onduidelik, maar wêreldwyd kry hulle swaar. Dr. Armand Bam, hoof van Maatskaplike Impak by die die Universiteit Stellenbosch Sakeskool (USB), sê baie word gesê oor die impak van Covid-19 en die lockdown op ondernemings, maar intussen kry die NPO’s nie dieselfde aandag nie. “In ’n onlangse opname onder 284 respondente, het 20% gesê hulle werk die minimum ure of moes personeellede laat gaan,” vertel Bam. Belangriker Bam sê meer as 220 000 NPO’s in Suid-Afrika is by maatskaplike ontwikkeling geregistreer. En te midde van die huidige krisis is dié organisasies nou belangriker as ooit tevore. “NPO’s tree op in gemeenskappe waar die regering en besighede nie kan inkom nie. Hulle is toeganklik en kan gou reageer op krisisse. En hulle het ons hulp nodig.” Die regering kry geld van taxes van die landsburgers, maar NPO’s is afhanklik van donasies en geld wat self ingesamel word om dienste te lewer. “Baie van die organisasies se personeel kan nou gesny word terwyl die nood vir dienste meer word. “Die impak van social distancing sal ook dienslewering bemoeilik.” Lucinda Evans van die organisasie Philisa Abafazi Bethu Women and Children’s Program sorg dat kinders in Cuba Heights in Lavender Hill, Rondevlei en Cafda in Kaapstad se suide­like voorstede kos kry. Evans en haar span gee kos vir omtrent 1 500 kinders per dag – en die getalle groei. “Ons het ses sites waar kinders kos kry, maar ons kos raak op,” sê Evans. “Ons kry nie genoeg kos nie. as ons nie hulp kry nie, sal die kos teen 1 Mei op wees.” Uitdagings Sy sê die polisie help hulle geweldig en daar is ook ’n kans dat die raadslid uit die ward allocation sal kan bydra. Suster Magda Kleyn van die Tehillah-rehabilitasiesentrum en shelter, sê behalwe vir ’n onlangse brand het hulle nie groot uitdagings nie. “Ons sorgsentrum het onlangs afgebrand en omdat alle hardware shops toe is, kan ons nie klaar herbou nie. “Ons fight die virus. Ons gee vitamiene en suurlemoensap vir die mense. Ons sorg ook dat niemand in die gebou in- of uitgaan nie. “Ons het siek en bejaarde mense en as iemand siek word, kan dit versprei.”