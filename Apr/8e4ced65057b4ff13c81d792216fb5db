HY is jammer en het dit nie sleg bedoel het. Dit is die verskoning van Nkosinjani Speelman, mayor van Welkom, vir 'n ras-aanstootlike-woord tydens 'n toespraak aan soldate. Die uitlating is gemaak toe hy soldate toegespreek het waar hy hulle gevra het om die Lockdown-reëls in die Vrystaatse dorp af te dwing. News24 berig dat Thabang Kheswa vir die Suid-Afrikaanse menseregtekommissie bevestig dat klagtes oor die eerste burger se uitlatings ontvang was. Kheswa noem dat veral die bruin gemeenskap van Welkom aanstoot neem. Speelman gebruik onder meer die woord "boesman" om mense te beskryf, wat die lockdown reëls oortree. Kheswa sê Speelman het omverskoning gevra en ook 'n video van die verskoning gemaak. In 'n tweede video sê hy: "Ek wil omverskoning vra vir uitlatings wat ek gister (Maandag) gemaak het. "Dit was 'n fout en ek vra aan almal en veral inwoners van Bronville, meer spesifiek die bruin mense, omverskoning. "Dit was nie in 'n slegte gees gesê nie, net 'n slip of the tongue. Ek is opreg jammer vir wat ek gesê het."