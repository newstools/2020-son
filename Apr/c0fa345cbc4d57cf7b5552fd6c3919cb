DIT blyk of boewe meer guts het tydens lockdown as ooit te vore, want nie eers die regterpresident van die Wes-Kaap word oorgesien nie. John Hlophe en sy vrou, Gayaat Salie-Hlophe, is die jongste slagoffers van 'n inbraak by hul huis in Upper Wynberg. Die voorval het Woensdagaand plaasgevind, het sers. Noloyiso Rwexana,' n polisiewoordvoerder, bevestig. Volgens 'n polisiebron is juweliersware van oor 'n halfmiljoen rand by die huis gesteel. Salie-Hlophe het 'n klag van inbraak en diefstal aanhangig gemaak. "Die omstandighede rondom die voorval word nog ondersoek en geen arrestasies is nog gemaak nie," het Noloyiso gesê. Die Hlophes was onlangs ook in die media toe die regterpresident se adjunk, Patricia Goliath 'n klag ingedien het by Judicial Service Commission (JSC). Goliath het Hlophe van mondelikse abuse, viktimisering en fisieke geweld aangekla. Syt ook beweer dat hy sy vrou bevoordeel. Dié storie is nog aan die gang.