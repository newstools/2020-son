MAKAZOLE Mapimpi sê om onder lockdown te oefen is baie uitdagend. Soos almal moes hy tydens die lockdown nuwe maniere vind om te oefen. Die Springbok-vleuel het in ’n onderhoud aan Sport24 gesê: “Dit is ’n baie moeilike tyd vir alle sportlui, maar dit is te verstane dat ons verantwoordelik moet wees om hierdie virus te kan verslaan. “Gewoonlik gaan ek saam met ’n vriend na die gimnasium. Nou kan jy nie jou huis verlaat nie. “Jy moet baie gedissiplineerd wees, want daar is niemand om jou aan te moedig terwyl jy oefen nie. “Jy verneuk en kul net jouself as jy dit nie doen nie. Dit is dus uiters uitdagend.” Die World Cup-wenner sê hy probeer om dinge so normaal as moontlik te hou. Dit gaan dinge net vergemaklik wanneer rugby weer aan die gang kom.