DIE cops het sewe verdagtes gearresteer wat by 'n skool in Polokwane ingegbreek het. Die manne in blou het inligting opgevolg en eers die eerste twee verdagtes vasgetrek. Die twee was in besit betrap met items wat by 'n skool gesteel is. Vyf ander verdagtes is toe op verskeie plekke gearresteer en ook in besit van gesteelde goedere gevind. Die verdagtes, tussen die ouderdom van 24 en 64, word verbind met ander inbrake in die area. Lt. Genl. Nneke Ledwaba, provinsiale kommissaris, het sy span geloof vir die vinnige optrede asook die gemeenskap wat met inligting gehelp het. Die verdagtes verskyn Dinsdag in die hof. - SAPD