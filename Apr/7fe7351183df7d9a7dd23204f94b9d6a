DIE Wes-Kaapse regering het nie die mag om nasionale regulasies oor Covid-19 te verander nie, sê Alan Winde, premier van dié provinsie. “Inteendeel, ons het van die begin af ons volle samewerking aan pres. Cyril Ramaphosa gegee vandat hy die lockdown aangekondig het," sê Winde. Winde sê berigte in die media dat die provinsiale regering die regulasies aangepas het, is verkeerd. “Daar word baie debatte aanlyn gevoer oor die regulasies en veral oor wat mens by winkels kan koop of nie. Ek wil dit duidelik maak, dat ons almal een doel het, en dit is om te keer dat Covid-19 verder versprei en om daardeur die lewens in die land te red.” Winde sê die regulasies is daar vir ‘n rede en almal moet dit volg om die ultimate doel, om lewens red, te behaal. “Maar met tye is die regulasies vaag en almal is confused oor wat dit vir hulle beteken. Na ons ons regspan en die polisie geraadpleeg het, het ons probeer help. "Ons het dit gedoen om meer duidelikheid te bring sodat mense  die regulasies beter kan uitvoer. En almal wil hul deel doen. Maar dit vereis dat ons common sense moet gebruik en die doel te verstaan. En dit is om mense te weerhou van groepering en die verspreiding van die virus.” Winde sê debatte handel meestal oor mense wat nie sigarette mag koop nie. “Dit is een van die baie vrae waaroor ons advies soek vanaf die polisie. Van die ander vrae is oor leerders boeke en penne en data dongles kan koop. Die is noodsaaklike dinge vir die leerders wat voortgaan met hul education al is die skole toe.” Winde sê hy was reeds in gesprek met Ramaphosa om klarigheid te kry oor sommige regulasies wat nie so duidelik is nie. “Die president het ook ingestem dat ons ‘n lys van kwessies aan die minister van samewerkende regering mag skryf.” ‘n Spesiale koördineerdersraad sal na verwagting more die kwessies bespreek. “Ek is dankbaar teenoor die president vir sy bereidwilligheid om ons en inwoners te help.”