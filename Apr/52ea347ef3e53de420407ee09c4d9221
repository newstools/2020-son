DIT blyk nie net gehoorsaam nie almal die lockdown-regulasies nie maar die wie 'n ietsie neem het ook erge onttrekking-simptome. Op sosiale media gons dit ook nie net nie maar is daar selfs videos van hoe mense by drankwinkels inbreek en drank steel. Donderdagoggend was dit Tops Avonwood in Elsiesrivier. Nie eens die houtkrate, wat voor die deur gestaan het, kon die mense keer nie. Dit was 'n gemol vir drank en in die agtergrond van 'n video kan jy hoor hoe iemand skreeu: "Net six packs". In 'n video kan ook gesien word hoe 'n man drank uitdeel aan mense wat buite die winkel staan. Ander hardloop weer in om met hande vol drank uit te loop. Albert Fritz, provinsiale minister van gemeenskapsveiligheid, sÃª aan Son hy veroordeel die plundery ten sterkste. "Daar was Sondag 'n soortgelyke geval in Langa. "Ek is ingelig dat die flying squad, polisie, wetstoepassingsbeamptes van die Stad Kaapstad, die metropolisie en lede van die weermag gestuur is om die saak aan te spreek."