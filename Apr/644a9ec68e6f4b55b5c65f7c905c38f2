TWEE polisiebeamptes van die Delft-polisie se FCS-eenheid is Donderdag in die Strand betrap waar hulle besig was om hul naweekdop te shop. Die twee AO's is omstreeks 11:00 by Tops-drankwinkel aangekeer. Na wat verneem word het hulle al klaar R4100 se drank gekoop, maar het hulle in die yskaste van Tops weggekruip toe die polisie daar opgedaag. Die beamptes het koue voete gekry en by die drankwinkel se agterdeur probeer ontsnap. Die twee het egter nie by hul werskmotor, wat agter die winkel gestaan het, uitgekom nie. Twee verkoopsdames is ook aangekeer. Son verneem dat die vier onder die disaster management act wat met die verbod van aankope van drank tydens lockdown verband hou, aangekla is. Brig. Vish Naidoo, nasionale polisiewoordvoerder, het die voorval bevestig. "Twee polisiebeamptes, 'n winkebestuurder en kassier is inhegtenis geneem. "Die beamptes het Donderdag in die Strand-landdroshof verskyn en is op borg van R1000 elk vrygelaat." Die personeel van die drankwinkel is op 'n waarskuwing vrygelaat. Die saak is intussen tot 17 April uitgestel.