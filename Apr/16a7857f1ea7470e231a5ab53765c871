NÁ DIE dood van die voormalige Jam Alley-aanbieder Vinolia Mashego, oftewel V-Mash, het die TV-kanaal Moja Love besluit om geld aan haar familie te skenk. Die flambojante 56-jarige aanbieder het laas week Dinsdag in haar Hophuis in Mamelodi gesterf. Haar derra, Collin Mashego, het bevestig sy’t in haar slaap gesterf. Ons onthou V-Mash as Hilda Letlalo in Genera­tions. Sy het ook van 1994 tot 2001 die gewilde musiekprogram Jam Alley aangebied. Nadat sy ’n lang break uit die bedryf geneem het, het sy in 2014 die musiekprogram Please Call Me op TV ge-join. Meer onlangs het sy haar aangesluit by Moja Love se program Bheka Sikubambile. Toe sy dood is, het sy al nege episodes geskiet. Ek sien op Channel24 die kanaal het bevestig hy het R200 000 aan die Mashego-familie geskenk. Luidens die verklaring moet R50 000 van die donasie gebruik word vir begrafnisreëlings en die res om te help om haar kinders groot te maak.