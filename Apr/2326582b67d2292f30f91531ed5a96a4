DAAR is nou bewyse dat Meghan Markle en haar koninklike hubby, Harry, voor hul troue op 19 Mei 2018 talle kere uitgereik het na haar derra, Thomas Markle. Boodskappe van Meghan is ingesluit in hofdokumente in haar saak teen Associated Newspapers. E! berig Harry het van die boodskappe van Meghan se foon af aan sy skoonpa gestuur. Een lees: “Tom, dis Harry. Ek gaan jou nou bel. Tel asseblief op. Dankie.” Harry smeek in nog ’n boodskap: “Tom, dis weer Harry. Ek moet regtig met jou praat. Jy hoef nie om verskoning te vra nie, ons verstaan die omstandighede. “Daar is twee ander opsies waar jy nie met die media, wat opsetlik die situasie geskep het, hoef te praat nie. “So, asseblief, bel my dat ek kan verduidelik? “Ek en Meg is nie kwaad vir jou nie. Ons wil net praat.” In ’n boodskap van Meghan sê sy aan haar pa sy’t gehoor hy’t op 15 Mei 2018 ’n hartaanval gehad en sy het hom daaroor probeer bel. “Ek probeer al die hele naweek uitreik na jou, maar jy antwoord geen van ons oproepe en beantwoord nie ons boodskappe nie. “Ons is baie bekommerd oor jou gesondheid en veiligheid. “Ek is baie jammer om te hoor jy is in die hospitaal, maar jy moet so gou moontlik met ons in verbinding tree. By watter hospitaal is jy?” Kort ná dié boodskap het sy dié een gestuur: “Ek en Harry het vroeër vandag ’n besluit geneem. Ons gaan dieselfde sekuriteit stuur wat julle die naweek weggewys het. Dit is net om seker te maak dat jy veilig is. Hulle sal daar wees.” Sjym, dit lyk asof Meghan regtig haar derra se belange op die hart gedra het. Ek wonder nou net hoekom oom Tom so steeks was.