CALEDON. – Cops en ’n sekerheidswag is onder ses verdagtes wat aangekeer is nadat ’n drankwinkel hier besteel is. Brig. Novela Potelwa, ’n polisiewoordvoerder, sê die inbraak was Sondagaand by ’n dop shop in Hoopstraat. Die cops het gereageer op die voorval en eers vier verdagtes gearresteer en van die drank terug gevind.­ Potelwa sê: “Ná verdere ondersoek is speurders gelei na ’n huis waar nog gesteelde drank aangetref is. “Hier is ’n 20-jarige verdagte gearresteer. Die jong man blyk die sekerheidswag te wees. Kort ná die arrestasie is ’n 36-jarige cop gearresteer en ook aangekla van diefstal en regsverydeling. Laasgenoemde twee verdagtes het gister in die hof verskyn. Die aanvanklike vier verdagtes het reeds Dinsdag in die hof verskyn en hul saak is tot 28 April uitgestel. Hulle bly in aanhouding.