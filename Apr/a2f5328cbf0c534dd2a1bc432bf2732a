EDDIE Jones glo ná die corona-virus-pandemie gaan rugby nie meer dieselfde wees nie. Engeland se coach dink die manier waarop rugby operate, gaan verander. In ’n YouTube-video-boodskap sê hy: “Rugby is nog altyd heeltemal opgeblaas deur TV-regte. “Ek dink wat voortaan gaan gebeur, is dat spanne se squads kleiner gaan word. “Jy gaan meer spelers nodig hê wat verskeie vaardighede het. “Ons is byvoorbeeld baie gekritiseer omdat ons Tom Curry op 6, 7 en 8 laat speel het, maar dis die soort spelers wat jy graag sal wil hê. “ ’n Speler sal byvoorbeeld op die flank en op vleuel moet kan speel. “Dit is die soort spelers wat jy sal nodig hê.” Jones glo dit sal dieselfde wees in terme van die personeel uit wie die afrigtingspanne saamgestel gaan word. “Jy sal afrigters met verskeie skills moet hê wat verskillende aspekte van die spel kan coach. Jy sal byvoorbeeld fisio’s nodig hê wat krag en kondisionering ook kan doen. “Ek glo dit sal dieselfde in elke besigheid wees.” Jones se boodskap aan almal is om tydens hierdie tydperk soveel moontlik te leer. “Daar is uiteraard geen handboek vir hoe om die huidige situasie te hanteer nie. Almal probeer nou maar om daardeur te kom. “Dit is net soos ’n rugby game. Jy sal ’n manier moet vind om die game te wen. “Almal moet as individue ’n manier vind om gesond en veilig te bly, en so produktief moontlik te wees sodat ’n mens gereed kan wees vir die toekoms,” voeg hy by.