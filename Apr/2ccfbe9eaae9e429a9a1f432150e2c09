LUKE Hendricks is een sokkerspeler wat die afgelope seisoen gewys het hy beskik oor die vaardighede om dit op die hoogste vlak te maak. Dié o. 12-speler van die Ubuntu-sokkerklub het voor die uitbreek van die Covid-19-pandemie aanhangers en entoesiaste in die Kaapse Skiereiland aan die gons gehad oor sy blink en uitstekende ver­tonings op die veld. Boonop is Luke die kaptein van die span. Sy onderwysers en afrigters beskryf hom as “respekvol, vol vertroue, doelgerig en multi-talented”. Om te begin het hierdie knap laitie verskeie toekennings in sokker, krieket en ander sportkodes opgeraap. En dit is nie al nie. Luke se ouers vertel reguit hy is ’n “A-student”. Hy is die afgelope drie jaar altyd eerste of tweede in sy klas. Hy het ook al verskeie musiek- en verdiens­teliksheidspryse verower. Die Ubuntu-speler het ook op ’n tyd vir Milano United gespeel. Van 2014 tot 2018 was hy die kaptein van die Milano-span. Luke het ook van 2014 tot 2018 by Milano die prys vir beste goal scorer en speler van die jaar gewen. Van sy ander achievements sluit in speler van die toernooi in Wynberg St. John se o. 10-toernooi, Milano United se o. 8-speler van die jaar en Santos FC se 0. 7-speler van die jaar en top goal scorer. Hy is ook met die Mandela Leadership Award vereer. Een ding is seker: Dié mannetjie gaan nog groot dinge bereik. Onthou dus die naam Luke Hendricks. Sportliefhebbers gaan in die toekoms nog baie van dié jongeling hoor!