’N AFGETREDE NHS-dokter het aan Covid-19 gesterf nadat hy die afgelope paar weke by ’n plaaslike hospitaal uitgehelp het. Dr. Alfa Saadu (68) is Dinsdag dood nadat hy twee weke lank teen die virus geveg het, het sy seun Dani in ’n sosiale media post gesê. Hy het gister geskryf: “Vandag omstreeks 07:30 is dr. Alfa Saadu,  my pa, aan die corona-virus dood. Saadu het twee weke lank teen die virus geveg, maar hy kon nie meer langer veg nie. “My pa was ’n living legend, het vir bykans 40 jaar by die NHS gewerk en mense se lewens hier en in Afrika gered,” het Dani gesê. Totdat hy siek geword het, was hy nog deeltyds besig om mense te red. Dani sê: “Die corona-virus is nie ’n grap nie. Neem dit asseblief ernstig op en luister na die regering. “Bly veilig en beskerm jou geliefdes - niks is belangriker nie.” Dr. Saadu laat twee seuns en ’n vrou agter, wat self ’n afgetrede dokter in beroepsgesondheid is. Dr. Saadu het deeltyds in die Queen Victoria Memorial Hospital in Welwyn, Hertfordshire, gewerk totdat hy gesterf het. Nadat hy na Nigerië getrek het, het hy in 2016 mediese direkteur van die Princess Alexandra-hospitaal NHS Trust geword. - Metro