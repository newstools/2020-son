DIE Bellville-voertuig-ondersoekspan het Donderdag vyf van hulle eie mense in Bellville-Suid gearresteer. Die inhegtenisnemings is deel van ’n poging om korrupsie en bedrog hok te slaan. Twee admin staff members is ook in onderskeidelik Langa en die Paarl aangekeer. Die sewe arrestasies volg ná ’n uitgebreide ondersoek na bedrog met die registrasie van voertuie. Laas jaar is drie ander verdagtes vir dieselfde oortredings gearresteer. Hulle het reeds in die hof verskyn. Gekaap Die vyf sersante en twee admin-mense is van 30 tot 40 jaar oud. Hulle gaan vandag in die Bellville-hof voorkom op klagte van bedrog, vervalsing en korrupsie. Die verdagtes word daarvan beskuldig dat hulle bedrieg­like clearances uitgereik het, onder meer vir voertuie wat gesteel of gekaap is. Lt.genl. Yolisa Matakata, provinsiale kommissaris, sê in die polisie is daar nie plek vir sulke lede nie. “Ek vertrou die arrestasies sal ’n duidelike boodskap uitstuur dat dit nie geduld sal word nie.”