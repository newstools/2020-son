MENSE is lekker moerig vir Lalla Hirayama oor sy in ’n TikTok-video met bruin vroue die spot dryf. Julle het seker al daai ou video in die sosiale media gesien waar twee bruin vroue die song “2 Legit 2 Quit” sing? Dié TV-persoonlikheid het toe gedink sy gaan dit in ’n TikTik-video probeer namaak. Maar julle weet mos Black Twitter staan vir niks en niemand terug nie. As jy iets verkeerds of neerhalends doen, sal jy dit hoor. Die Twieps het Lalla sommer goed in die bek geruk. Een gebruiker sit die TV-vrou goed op haar plek: “So, Lalla het nie meer grappe nie en sy besluit toe om kleurlingvroue deel te maak van haar patetiese grappe?” Nog een gaan gal af: “Lalla, dit is nie oukei nie! Om kleurlingvroue, hul gedrag en hul aksent te mock moenie ’n manier wees waarop ons ons followers laat lag nie. Ek is nogal teleurgesteld in dié soort content.” Lalla het seker (heeltemal te laat!) besef sy het ’n fout gemaak en die video van haar sosiale media verwyder. Tik-tok, Lalla, tik-tok. Ons wag op ’n verskoning.