DIE nasionale Covid-19 lockdown gaan voort. Maar daar is darem ’n bietjie goeie nuus. Vanaf 1 Mei gaan die regulasies ietwat verslap word. Pres. Cyril Ramaphosa het Donderdagaand sy fellow South Africans tot ná 20:30 laat sit en wag om te hoor of die lockdown voortgaan of nie. Ramaphosa het aangekondig Suid-Afrika gaan vanaf die huidige vlak 5 lockdown na vlak 4 beweeg. Hy het nie in veel detail gegaan oor wat toegelaat sal word onder die nuwe regulasies nie, maar wel genoem dat dit weer legal gaan wees om sigarette te kan koop. Reis tussen provinsies en streke word steeds verbied, behalwe vir die vervoer van goedere en begrafnisse. Sekere besighede gaan toegelaat word om weer oop te maak, maar met slegs ’n derde van sy workforce. Waar moontlik moet mense steeds van die huis af werk. Ramaphosa het gesê mense kan nou weer buite begin oefen, maar onder streng conditions. Die oumense moet steeds binne bly. Alle openbare byeenkomste is steeds verbied. Kroeë, shebeens en onthaalplekke bly toe en sport- en godsdienstig byeenkomste word verbied totdat dit veilig is om weer oop te maak. Daar gaan ook binnekort aankondigings gedoen word oor die opening van skole en ander opvoedkundige instellings. Hy het niks van die verkoop van alkohol gesê nie. ’n Ekstra 70 000 troepe gaan ook nou help met die geveg teen Covid-19. Ramaphosa het voor sy speech getwiet hy was in gesprek met pres. Donald Trump van Amerika, wat sy support gepledge het om Suid-Afrika te help om die corona-virus te beveg. Gister was reeds die land se 28ste dag onder totale lockdown. Dít duur nog ’n week voort tot 1 Mei. Ure voor Ramaphosa se speech het dr. Zweli Mkhize, minister van gesondheid, gesê die aantal bevestigde gevalle in die land het met 318 tot 3 953 gestyg. Sterftes Die sterftesyfer weens Covid-19 in die land het teen Donderdagaand met 10 tot 75 gestyg. Die Wes-Kaap het nou die meeste Covid-19 sterftes in die land. Mkhize het gesê die provinsie se getal sterfgevalle is nou 28, met KwaZulu-Natal tweede op 27. Ramaphosa het afgesluit: “As mense nie rondbeweeg nie, kan die virus nie volg nie. Dit gaan van onsself afhang of ons gaan terugkeer na ’n harde lockdown.”