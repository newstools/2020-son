ANA Barrote-Rightford het geen korrespondensie tot dusver van haar werknemer, David Kannemeyer, se prokureur ontvang het. Só beweer die eienaar van die sokkerklub Nova Nacional oor die voormalige Bafana Bafana-speler se voorneme om sy afdanking in die hof teen te staan. Kannemeyer het aksie geneem­ deur sy regsman, Brian Plaatjies, nadat Bar­rote-Rightford glo sy jaarkontrak voortydig beëindig het. Hy het nog vier maande oorgehad. Kannemeyer, tesame met sy assistente, Zane Alexander en Carlisle Kinnear, het almal laas jaar op 1 Julie ’n eenjaarkontrak geteken. Die trio is egter voor April se betaaldatum ingelig dat hulle kontrakte almal nou nietig is. Dit sonder enige konsultasie tussen Barrote-Rightford en haar werknemers. Dit volg nadat die corona-virus-pandemie alle sport wêreldwyd tot stilstand gebring het. Werkloos Die trio sit tans sonder werk en verwag niks meer nie as dat Barrote-Rightford haar kontrak met hulle moet nakom. Barrote-Rightford het bevestig dat sy ’n kontrak met die drie het. Sy voeg egter by dat sy geen korrespondensie van Kannemeyer se regspan ontvang nie. “Wow! Dis ongelooflik hoe ek geen korrespondensie van Kannemeyer se prokureur ontvang het nie,” het sy uitgewys. “Regtig? Waar? Watter adres?” het Barrote-Rightford gesê.