INWONERS van Macassar het Dinsdagoggend begin betoog oor 'n tekort aan kos. News24 berig die inwoners het motors begin teiken en paaie afgesper. In 'n video wat op sosiale media versprei is, kan gesien word hoe inwoners by 'n Shoprite in die area probeer inbreek. Die polisie moes hulle met rubberkoeëls en skokgrante verjaag. "Die mense is honger. Die regering het kos aan die mense beloof. Hulle moet vir ons parcels gee. In elke huis," het Adam Booysens, 'n inwoner aan News24 gesê. - News24