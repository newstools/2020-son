TWEE mans is onlangs gearresteer in verband met die moorde van twee vroue wat laas jaar gepleeg is. Die vroue is in Mpumalanga doodgeskiet. Volgens Brig. Leonard Hlathi, provinsiale polisiewoordvoerder, het een van die mans laas jaar op 15 Mei na bewering die 28-jarige Khulile Mahumane doodgeskiet toe hy by haar gaan kuier het. Hy het na bewering toe haar lyk by die begraafplaas gedump en landuit gevlug. Die cops et onlangs 'n deurbraak gemaak nadat die publiek gehelp het met inligting. Die man is Woensdag gearresteer. In 'n ander voorval het die 37-jarige Sydney Nhlanhla Machete Dinsdag in die Barberton-landdroshof verskyn vir die moord op sy vriendin, Nomsa Nkosi (33) Nkosi is laas jaar in Oktober by haar huis in Barberton doodgeskiet.