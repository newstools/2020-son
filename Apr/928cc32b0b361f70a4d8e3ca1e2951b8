DIE saak teen die voormalige hoofbestuurder van Kango Wyne in Oudtshoorn, Johan Brits, is laas Dinsdag in die Oudtshoorn Streekhof vir die uitspraak van ’n hersieningsaansoek in die Kaapse Hooggeregshof uitgestel. Hy is skuldig bevind op 23 klagte van bedrog en 2 van die oortreding van die Wet op Drankprodukte. Brits voer aan streeklanddros Neels Nortjé het fouteer in sy uitspraak deur na bewering ontoelaatbare of onbevoegde getuienis toe te laat en ander te ignoreer. Appèl Dit blyk dat regter-president John Hlophe al op 12 Junie 2019 adv. Louis van Niekerk van die DOV, en Brits se lawyer meegedeel dat die saak na die Oudtshoorn Streekhof terugverwys moet word vir afhandeling van vonnis. Maar dié hersieningsaansoek was nie op die rol nie. Adv. Marthinus Barnard, vir Brits, het toe weer die landdros versoek om uitstel vir appèl teen hierdie reëling van Hlophe. Die hersieningsaansoek is op 12 Maart in die hooggeregshof aangehoor.