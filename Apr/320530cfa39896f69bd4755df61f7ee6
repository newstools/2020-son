’N INDIESE motormuseum het onlangs ’n “Corona Car” onthul. Dis ’n tjor in die vorm van die virus soos wat hy onder ’n mikroskoop lyk. Die tjor het ses wiele en kan ’n topspoed van 40 km/h bereik. Kanyaboyina Sudhakar van die Sudha Motormuseum in Bahadurpura het aan Times of India gesê hy’t die tjor ontwerp om bewustheid oor die virus aan te wakker. Hy sê dié eensitplek-tjor het 10 dae gevat om te bou. Hy voeg by hy’s gewillig om die tjor aan die owerhede beskikbaar te stel vir bewusmakingsveldtogte. – UPI