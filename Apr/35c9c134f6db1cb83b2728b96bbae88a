PARAMEDICS kla hulle het nie die nodige beskermingsdrag (PPE) vir hulle werk teen die Covid-19- pandemie nie. ’n Paramedic wat uit vrees vir viktimisering anoniem wil bly, sê daar word behoorlik nie na hul basiese werkstoestande gekyk nie. Die paramedic vertel: “Hulle forseer ons om vir ’n hele week lank een masker te dra. “Daar is ook nie verskillende sizes gloves nie en almal moet klein gloves dra. “Daar is nie voorsiening gemaak vir medium en large gloves­ nie. “Van ons kan af kry en ander moet regdeur werk. “Almal by die Pinelands-basis is baie ongelukkig hieroor.” Die paramedic sê verder hoe meer hulle ’n vergadering met die direkteur wil reël, hoe meer vermy hy hulle. Die medic sê: “Hy dreig dat as ons nie sonder die beskermingsdrag wil werk nie, sal hy ons fire.” Deanna Bessick, ’n woordvoerder vir die mediese nooddienste, het bevestig paramedics kan wel ’n hele week lank een masker dra. Sy verduidelik: “Die beamptes van die Wes-Kaapse regering se mediese nooddienste word gereeld ingelig oor die nodige beskermingsdrag. “In lyn met die provin­siale riglyne word N95-maskers voorsien en dit kan veilig deur beamptes vir ’n hele week lank gedra word. “Daar was tot dusver nog geen klagtes oor die sizes van die handskoene nie.”