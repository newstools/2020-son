SERGEI Zhardetski, hoofsekretaris van Belarus se sokkervereniging, het verduidelik waarom hulle die enigste liga in die wêreld is wat steeds sokker speel te midde van die corona-virus-krisis. Die Covid-19-uitbreking het sokker wêreldwys onbepaald onderbreek. België oorweeg dit om sy seisoen heeltemal te kanselleer. Maar al het Belarus reeds 351 bevestigde gevalle van Covid-19 en 4 sterftes ervaar, duur Belarus se topliga voort. Zhardetski sê waarom. “Ons hersien die situasie daagliks,” het Zhardetski aan ESPN gesê. “Ons vertrou ten volle op ons gesondheidsorgstelsel en daar is tans geen redes om die liga te staak nie. “Ons verstaan ??dat die situasie in sommige lande baie ernstig is, maar ná oorlegpleging met die betrokke owerhede in Belarus, is ons van die opinie dat ons liga tans nog kan voortgaan.” Dié Premierliga word nou bestempel as die “laaste liga op aarde,” maar dit traak Zhardetski glad nie. ‘Dit is wat dit is,’ het hy gesê. “Ons het nie vir hierdie etiket gevra nie, maar die situasie in Belarus is regtig nie so kritiek dat ons die liga moet afstel nie,” het hy bygevoeg. Volgens Zhardetski lê die besluit ook by die fans of hulle na die stadion wil kom of nie. “Van ons kant probeer ons verseker dat alle voorsorgmaatreëls getref word,” het hy uitgewei. “Dinge soos santisers en disinfectant gel word aan die fans gegee wat wel kom. “Daar is ook dokters by die ingang wat fans se temperatuur neem en verseker dat als in orde is,” aldus Zhardetski. – ESPN – ESPN