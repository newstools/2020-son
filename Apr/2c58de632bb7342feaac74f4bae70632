DUISENDE mense in die Northerns is vir ’n pop gevat deur sogenaamde “reps” met stories oor kospakkies tydens die landwye lockdown. Só lees ’n verklaring deur die DA-leierskorps in die Baaise noordelike areas. Luidens die verklaring het baie mense verwagtinge by kwesbares geskep deur hulle vorms te laat invul om glo kospakkies te bekom. Maar dít was net die skelms se manier om toegang tot die mense se persoonlike besonderhede te verkry en dit vir hulle eie selfsugtige doeleindes te gebruik, lees die verklaring. Hierdie organisasies het dit gedoen sonder enige mandaat van Sassa. Op ’n vergadering Dinsdag met wyksraadslede in die Northerns het amptenare van Sassa die feite op rekord gestel en die volgende gesê: