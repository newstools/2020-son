TEN minste een persoon is gearresteer na 'n inbraak en diefstal by 'n drankwinkel, langs 'n supermark in Langa. Brig. Novela Potelwa, 'n polisiewoordvoerder, bevestig in 'n verklaring 'n 33-jarige verdagte is gearresteer kort na die rooftog Sondagmiddag. "Ontplooiing in die omgewing is ook verskerp, terwyl die soektog na nog verdagtes wie verantwoordelik is vir die inbraak en plundery voortduur." Enige persoon met inligting word aangeraai om die polisie te kontak op 08600 10111.