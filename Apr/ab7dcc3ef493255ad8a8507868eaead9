JULLE, my hart loop oor van blydskap – Queen Sono gaan ’n tweede seisoen kry. Dit is groot nuus vir Mzansi, want hierdie is die internasionale stroomdiens, Netflix, se eerste oorspronklike Afrika-reeks. Die local aktrise en TV-aanbieder Pearl Thusi, speel ’n ongewone spioen. Sy werk vir ’n Suid-Afrikaanse undercover agentskap wat hom daarop toespits om die mense van Afrika te beskerm. Ná die sluipmoord op haar ma word Queen Sono ’n spy. Netflix het gister die goeie nuus in die sosiale media aangekondig. Liefde “Queen soek na die waarheid soos haar nuutgevonde wraakplanne haar op ’n sending deur Afrika neem. “Dit alles terwyl sy deal met haar familie se verlede, asook haar ingewikkelde liefdeslewe.” Ek kan nie wag nie, want in die eerste seisoen gebeur daar nie veel tussen Queen en ’n ou flame van haar nie. Hoewel ons kon sien dat daar nog baie liefde tussen Queen en haar ou liefde, gespeel deur die aantreklike en gespierde Vuyo Dabula, is. Van die ander sterre in die reeks soos Rob van Vuuren, Kate Liquorish, Khathu Ramabulana en Enhle Mbali Mlotshwa gaan weer hul rol hervat in die nuwe seisoen.