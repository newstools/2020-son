TWAALF polisiebeamptes het positief getoets vir die corona-virus. Gen. Khehla Sithole, nasionale polisiehoof, het die aankondiging tydens 'n besoek saam met die minister van polisie, Bheki Cele, in Engcobo in die Oos-Kaap gemaak. "Die 12 beamptes het tydens 'n roetine SAPD-toets vir Covid-19 positief getoets. "Hulle ontvang tans die nodige behandeling." Sitole wou nie meer inligting, soos in watter provinsies die 12 is, gee nie. Hy het ook geweier om te noem of die infeksies tydens diens opgedoen is. Die aankondiging kom kort nadat die minister van gesondheid, dr. Zweli Mkhize, aangekondig het die aantal Covid-19 voorvalle in die land het Donderdagaand op 2,003 gestaan.