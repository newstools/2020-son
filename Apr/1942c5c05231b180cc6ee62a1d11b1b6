TE MIDDE van die chaos wat heers rondom die dodelike virus wat wêreldwyd verwoesting saai, staan daar engele stewig met hulle voete op die aarde. In Lavender Hill, Bishop Lavis en ander areas is daar mense wat sorg dat inwoners steeds kos kry. Philisa Abafazi Bethu Women and Children’s Program is ’n organisasie in Lavender Hill wat sorg dat kinders in Cuba Heights in Lavender Hill, Rondevlei en Cafda in Kaapstad se suide­like voorstede kos kry. Lucinda Evans, ’n bekende gemeenskapswerker en aktivis in Lavender Hill en stigter van Philisa Abafazi Bethu, sê hulle probeer veral bejaardes, mense met gestremdhede en kinders bereik. “Ons berei die kos en neem dit na plekke in Lavender Hill, Rondevlei en nou ook Cafda in Retreat. Dis ongeveer 1 000 mense wat ons elke dag kos gee.” Sy sê dis baie moeilik om vir die kinders kos te gee met social distancing wat gehandhaaf moet word. “In sommige gebiede is ruimte tussen mense net nie moontlik nie. “Baie kinders kom sonder ouers daar aan. Een ding wat my bang maak, is dat die kinders ook kan verdwyn as hulle in die ry gestaan het vir kos en dan eenkant gaan staan.” In Cuba Heights het meer as 200 kinders kom kos haal. Een van die organiseerders en inwoners, Philda Cook, sê hulle het met net twee potte in Februarie 2018 begin. “Van toe af het dit gegroei en ons het borge ingekry. “Vandag is Caroline Hendricks die persoon wat die meeste werk doen.” Help “Ons het R3 miljoen gekry en kos ter waarde van R8 miljoen van Investec, Old Mutual, Pick n Pay, Mass­mart, Tiger Brands en Nes­tlé, en nóg pledges kom in.” FoodForward SA help weer 670 ander charities en meer as 255 000 in die land. Die organisasie nooi ook NPO’s uit om aansoek te doen om begunstigdes te word.