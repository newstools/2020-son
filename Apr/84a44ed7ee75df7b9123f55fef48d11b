PEARL Thusi wil nou ’n helpende hand uitsteek nadat Twitter haar uitmekaar­geskeur het. Die ster het gekap na mense wat nie ag geslaan het op ons president se 21 dae lange inperking nie. Maar Twitter het die Queen Sono-aktrise sommer bitter reggehelp. Sy is mooi ingesê dat die mense wat gewag het op staatstoelae, buite hulle huise is oor hulle nie geld gehad het om die nodige items te koop in die tyd toe ons prez die lockdown afgekondig het nie. En nou wil die aktrise ook kospakkies stuur na diegene wat nie kan bekostig om kos en ander noodsaaklikhede aan te skaf nie. Sy het mense in die sosiale media gevra om plekke aan te beveel waar sy kospakkies kan skenk. Sy het ook laat hoor hoe geskok sy was toe sy hoor hoe die regering verby die minderbevoorregtes kyk. “Ek was seker dat die SA regering kospakkies sal gee aan die mees weerlose mense tydens die lockdown – die mense sonder elektrisiteit en water. “Wat kan die oplossing wees? Ek het gehoor daar is watertenks in die areas. “Wat gebeur met die mense in dié areas?” Pearl, Twitter is ’n gevaarlike plek. Jy behoort dit nou al te weet.