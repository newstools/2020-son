DIE aantal positief bevestigde gevalle van Covid-19 in Suid-Afrika was Saterdag 1585. Dr. Zweli Mkhize, minister van gesondheid, sê in 'n verklaring die aantal positief bevestigde gevalle het oornag met 80 gestyg. "Ons het ook 'n verslag van die LUR vir gesondheid in KwaZulu-Natal, Nomagugu Simelane-Zulu ontvang dat 11 bevestigde gevalle gelink word aan St. Augustine's-hospitaal in Durban. "Drie van die pasiënte van KZN wie dood is was opgeneem by die hospitaal." Verder noem die minister dat die Covid-19 gevalle in die provinsie sluit gesondheidsorgwerkers en ander staff in. "Die KZN-departement en Netcare-bestuur het ooreengekom dat die afdelings van die hospitaal wat geraak word sal gesluit word en geen nuwe pasiënte sal toegelaat word nie." Mkhize het ook meer besonderhede oor die nege sterftes in die land gegee.  