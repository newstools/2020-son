DIE voormalige Bok-skrumskakel Paul Bayvel (71) het Dinsdagaand sonder sy familie aan kanker gesterf. Bayvel het van 1974 tot 1976 in 10 toetse gespeel. Hy en Gerald Bosch het ’n gevreesde skakelpaar gevorm. Bayvel het fase 4-longkanker gehad wat na sy ruggraat versprei het. Ure voor sy dood het sy dogter Jo-Jo in ’n Facebook-inskrywing gesê weens die lockdown kan nie familie nie saam wees nie. “Ons pa – en die koning van ons trop – is in die hospitaal en ons word nie toegelaat om hom te besoek nie. Ons bid egter vir ’n wonderwerk.” Bayvel het in 1976 in ál vier toetse teen die All Blacks gespeel. Suid-Afrika het die reeks met 3-1 gewen.