SOWAT 30 hokkies van grondbesetters in die informele nedersetting Empolweni in Khayelitsha is deur die plaaslike owerheid gesloop. Beddens, paraffienkaste, komberse en ander persoonlike besittings het op die grond rondgelê. Die grond wat aan die Stad Kaapstad behoort is die afgelope week deur agterplaasbewoners beset. Ntembeko Moyeni, 'n gemeenskapsleier, sê die voormalige agterplaasbewoners het die grond beset omdat hulle nie meer kan bekostig om after in ander se jaart te woon nie. "Hulle verdien nie meer 'n inkomste om huur te betaal nie, omdat hul werkplekke weens die lockdown ook gesluit het." Na die sloping was die groep inwoners op die grond gestrand. News24 berig Nkosikhona Swaartbooi, van die aktivistegroep Ndifuna Ukwazi, het die inwoners besoek en sy woede uitgespreek. “Hoe sal mense van mekaar afstand doen as hul hokkies gesloop word? 