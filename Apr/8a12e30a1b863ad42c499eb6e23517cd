DIE beperking op hoeveel mense tydens die lockdown in ’n voertuig mag wees, is ietwat verslap. Van nou af kan meer passasiers saamry – en in sekere gevalle sommer ’n klomp. Maar daar is ’n catch – of is dit nou ’n catch-22? Minibustaxi’s en midi-busse mag heeltemal vol wees, mits alle passasiers maskers dra. (Drywers en guardjies moet reeds kragtens die aanvanklike regulasies maskers dra). Maar die passasiers mag nie sommer enige maskers dra nie. Dit móét óf chirurgiese óf N95-respirator-maskers wees. En dié twee soorte was reeds aan die begin van die pandemie in Suid-Afrika uitverkoop. Kapasiteit As elke passasier nie ’n masker het nie, word die getal passasiers in die minibus beperk tot twee derdes of 70% van sy kapasiteit. Met ander woorde: As hy 15 kan oplaai, mag daar dan net 10 passasiers wees. Dié met plek vir 10, mag net 7 vervoer. Dis op van die 50%-limiet wat op 26 Maart ingestel is. Taxi’s moet ook met sanitiser met ’n alkoholinhoud van minstens 60% ontsmet word voordat passasiers opgelaai word. Dís ook in short supply in Suid-Afrika. Standaard-passasiersvoertuie was beperk tot die bestuurder en een passasier. Gelukkig is dit nou verander na die driver en twee passasiers. – News24