HANDRÉ Pollard is een van die hoogs betaalde spelers in die wêreld. Volgens ’n lys wat deur Wales Online saamgestel is, verdien die Boklosskakel die meeste geld in Europa. Pollard, wat vir Montpellier in Frankryk uitdraf, deel die topposisie met Charles Piutau. Piutau speel vir Bristol Bears in Engeland. Die duo is luidens berigte op ’n pakket van £1 miljoen (ongeveer R23,4 miljoen). Die enigste ander Suid-Afrikaner op die lys van 15 spelers, is die Springbokskrumskakel Faf de Klerk. De Klerk speel vir Sale Sharks in Engeland en verdien £500 000 (sowat R11,7 miljoen). Die lys sluit spelers uit wat weens die Covid-19-pandemie hul salaris kwyt is. Die All Blacks-legende Dan Carter en die voormalige Wallabies-ster Matt Giteau het in Japan so £1,1 miljoen (R25,6 miljoen) verdien. Rugby se hoogs betaalde spelers vir die 2020-2021-seisoen is: 1. Handré Pollard (SA/Montpellier) en Charles Piutau (Nieu-Seeland/Bristol Bears) £1 miljoen (sowat R23,4 miljoen) 3. Maro Itoje (Engeland/Saracens) £875 000 (R20,5 miljoen) 4. Owen Farrell (Engeland/Saracens) £750 000 (R17,6 miljoen) 5. Steven Luatua (Nieu-Seeland/Bristol Bears) £650 000 (R15,2 miljoen) 6. Dan Biggar (Wallis/Nort­h­ampton Saints) £600 000 (sowat R14 miljoen) 7. Nicolás Sánchez (Argentinië/Stade Français) en Morgan Parra (Frankryk/Clermont) £580 000 (R13,6 miljoen) 9. Michael Hooper (Australië/Waratahs) £572 000 (R13,4 miljoen) 10. Stuart Hogg (Skotland/Exeter Chiefs) en Manu Tuilagi (Engeland/Leicester Tigers) £550 000 (R12,9 miljoen) 12. Johnny Sexton (Ierland/Leinster) £536 000 (R12,55 miljoen) 13. Finn Russell (Skotland/Rac­ing 92) £535 000 (sowat R12,5 miljoen) 14. Beauden Barrett (Nieu-Seeland/Blues) £520 000 (sowat R12,2 miljoen) 15. Faf de Klerk (SA/Sale Sharks) £500 000 (R11,7 miljoen)