YUSUF Hassan, ’n voormalige Springbok-dokter, het ’n baanbreker-app ontwikkel wat kan help om die dodelike Covid-19 te beveg. Hassan het tussen 2004 en 2007 as die Springbokke se spandokter gedien. Hy het die app ontwikkel sodat individue self hul vital signs kan monitor in die stryd teen die nuwe corona-virus. Deur die gratis Assic-app-platform en -webwerf te gebruik, kan enige iemand onder meer tekens en simptome identifiseer wat met die corona-virus verband hou. Die app sal gratis toegang gee tot alle Covid-19-risiko-bepalers om gebruikers die gevare te help begryp wat met die corona-virus verband hou. Die app is geïntegreer met Apple Health en Google Fit. Hassan sê verder: “Hierdie app is ontwerp om die individu te bemagtig deur self-monitering. Deur die Assic-app te gebruik, kan mense hulself daagliks monitor deur die gereedskapstel op die app-platform te gebruik. Besluit “Jy sal steeds die gereelde gesondheidsprotokolle moet volg en jou dokter of gesondheidswerker moet inlig oor jou huidige gesondheidstoestand. “Wat hierdie app egter doen, is om te help dat jy jouself kan monitor. Op dié manier kan jy ’n baie beter besluit neem oor wanneer jy ’n mediese dokter moet raadpleeg. “Jy kan dit doen deur ’n paar eenvoudige stappe te volg. Sodra jy aangemeld het, sal jy toegang kry tot die riglyne sodat jy onmiddellik self-monitering kan toepas. Hassan voeg by: “Hierdie app is uniek in die sin dat dit jou akkurate data en insigte sal gee en jou sal help om beter besluite te neem om jou gesondheid te monitor. “Die app kan in die gemak van jou huis gebruik word om die risiko van moontlike besmetting verminder.”