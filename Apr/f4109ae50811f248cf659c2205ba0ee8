HULLE is die engele wat tans die honger van dakloses in Kaapstad stil. Ladles of Love vra mense om hulle by te staan in hulle effort om hulle sopkombuis aan die gang te hou. Die groep voed tans sowat 1 000 dakloses gedurende die lockdown. Hulle kort egter goedhartiges se hulp met nie-bederfbare kosse. Danny Diliberto van Ladles of Love sê: “Die nood druk en ons probeer om daagliks 2 000 etes vir die mense voor te berei.” Dis ’n ontbyt en middagete wat hulle tans verskaf. Diliberto sê: “Ons het aan die Stad gesê ons groep is verbind daartoe om te help met kos by tydelike skuilings en as nóg skuilings opgerig word, dáár ook.” Kontant Lesers wat die inisiatief wil bystaan as ’n volunteer of met ’n bydrae, kan Ladles of Love se website by ladlesoflove. org.za besoek of gaan kyk op hulle Facebook-blad. Dit kos net R10 om ’n gesonde maaltyd aan iemand in nood te verskaf. Die groep sal ook selfs ’n klein skenking van kontant verwelkom. Kontak die groep gerus per e-pos by danny@ladlesoflove. org.za of bel Bernard Stern by 083 601 2441. As jy graag self ook wil volunteer om Ladles of Love uit te help, kan jy Samara Stern bel by 076 064 3694.