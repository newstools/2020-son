SEDERT lockdown begin het is 37 ondersoeke deur die Wes-Kaapse drankraad gedoen, waar handelaar alkohol tydens die tydperk verkoop het. Van die 37 is 10 dranklisensies opgeskort en word verslae saamgestel van vyf vir oorweging by die dranklisensie-tribunaal. Albert Fritz, Wes-Kaapse minister van gemeenskapsveiligheid, waarsku dat enige drankverskaffer wat tydens die lockdown tydperk oop is vir 'n boete kwalifiseer en hul lisensie kan verloor. Fritz sê: "Ek het versoek dat die drankraad, onderhewig aan 'n ondersoek, moet toesien dat enige verskaffer wat tydens die tydperk drank verkoop die maksimum boete van tot R115,610 opgelê word of hul lisensie verloor." Hy het ook 'n beroep gedoen op lede van die publiek wie bewus is van die onwettige verkoop van alkohol om dit dadelik by die SAPD aan te meld. Die wie 'n klag wil indien of oortreding wil aanmeld kan die drankraad kontak by 021-20409805.