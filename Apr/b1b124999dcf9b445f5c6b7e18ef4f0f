’N ONBEKENDE man het Sondagnag in die hospitaal beswyk nadat hy in die kop geskiet is. Volgens die polisie het die voorval Sondagaand omstreeks 23:30 op die hoek van 11de en Rusthofstraat naby die Laerskool Rusthof in die Strand plaasgevind. Die motief vir die moord is nog onbekend, maar bendegeweld word nie uitgesluit nie. Toe die polisie op die toneel kom, het daar ’n groep mense saamgedrom. Die mense het na bewering vertel dat hulle twee skote gehoor het. Die polisie het geen koeëldoppies op die toneel gevind nie. Bekend Een van die skote het die man in sy kop getref en hy is per ambulans geneem na die Tygerberg Hospitaal, waar hy later beswyk het. Die oorledene was aan niemand op die toneel bekend nie. Enige een met inligting of die wat die slagoffer geken het word versoek om lt.kol. Franklin Plaatjies by 082 469 3359 te bel.