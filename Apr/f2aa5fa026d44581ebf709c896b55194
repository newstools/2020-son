’N GESKOKTE Eddie Hearn het Billy Joe Saunders ’n idioot genoem ná sy “siek video” waarin hy mans aanmoedig om hulle vroue tydens die lockdown te slaan. “Ek is geskok en gefrustreerd,” sê die bokspromotor. “Ek ken Billy goed. Hy is ’n goeie seun met ’n goeie hart. “Hy doen baie gemeenskaps- en liefdadigheidswerk net om die volgende dag weer droog te maak. “Dit is presies hoe Billy is. Dis altyd ’n geval van een tree vorentoe en vier treë terug,” sê Hearn. Verander “Die video waarin hy met ’n slaansak demonstreer hoe om jou vrou te slaan as sy jou gas gee en in jou gesig spoeg, is in die eerste plek nie snaaks nie. “Dit kon dalk 20 jaar gelede snaaks gewees het, maar die wêreld het verander. “Billy het ’n mentaliteit van dis ék teen die wêreld. “Ek gaan hom nou vir eers uitlos, maar beslis vir hom sê hy is ’n idioot wanneer ek hom weer sien. “Billy het waarskynlik nie in die video bedoel wat hy gesê het nie, maar vir iemand in sy posisie is dit afskuwelik. “Jong mense kyk na die video en mense in swak verhoudings kyk daarna. “Dis absoluut onverskoonbaar wat hy gedoen het.”