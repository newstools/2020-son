HARRY Kane is volgens Sky Sports se sokkerkenners die verkeerde teiken vir Manchester United gedurende die transfer window. Luidens dié sportuitsaaier se webwerf gaan die Old Trafford-span sy geld mors as hy Tottenham Hotspur se kaptein en beste doelskieter weglok. “United kan net nie bekostig om ’n klomp geld op een speler te mors nie, al behoort hy een van die klubs te wees wat ná die (Covid-19-)krisis nog in ’n redelike sterk finan­siële posisie is,” staan op die webtuiste. “Dit sal nie gebeur nie, selfs al dui Daniel Levy (Spurs) aan dat hy bereid is om met Ed Woodward oor Kane te onderhandel.” Donderdag is berig dat United meer belangstel in die dienste van Arsenal se voorste doelevraat, Pierre-Emerick Aubameyang. Aubameyang se kontrak met Arsenal eindig volgende jaar. Hy het na bewering reeds aangedui hy soek nie ’n verlenging nie. Incash Arsenal kan ook nie bekostig om hom sy kontrak te laat uitspeel nie, want dan kan hulle nie incash op dié speler se verkoop nie. Real Madrid stel ook in Aubameyang se dienste belang.