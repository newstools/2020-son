DIE Kanadese firma wat gespog het hy gaan 250 werksgeleenthede by sy Kaapse dagga-aanleg skep, het Suid-Afrika en Lesotho sak en pak verlaat. Canopy Growth sou teen dié tyd farmaseutiese middels van dagga in Atlantis begin vervaardig het, maar hy’t sy beleggers dié week meegedeel hy maak sy deure toe en onttrek hom aan Afrika. Jody Aufrichtig van Canopy Growth Africa sê plaaslike execs koop die besigheid oor en dis “business as usual”, al wag hy nog vir ’n daggalisensie. Hy sê hulle sal die reg behou om Canopy-produkte in te voer en te versprei. – Business Insider