ENKELE URE nadat pres. Cyril Ramaphosa aangekondig het dat die land se lockdown met twee weke verleng word is bevestig dat die sterfte syfer weens die corona-virus gestyg het tot 24. Dr. Zweli Mkhize, minister van gesondheid, het sy medelye betuig met die geliefdes van Suid-Afrikaners wie weens die corona-virus gesterf het. Mkhize het ook aangekondig dat die aantal positief bevestigde gevalle tot 2003 gestyg het. "Ons het 73,028 toetse gedoen in die land en die aantal pasiënte wie herstel het staan op 410. "Dis ook belangrik om te noem dat afgesien van twee pasiënte wie 46 en 48 jaar oud was, is al die ander wie oorlede is 63 en ouer. Baie van wie ook ander onderliggende siekte het." 