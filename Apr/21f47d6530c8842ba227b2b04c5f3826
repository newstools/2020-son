DIE Wes-Kaapse Drankowerheid (WCLA) het tot dusver tydens die lockdown 10 dranklisensies opgeskort en 5 verslae vir die Liquor Licensing Tribunal se beslissing saamgestel. Dít volg sedert die land se uiters streng regulasies vir die lockdown begin het. Daar is 37 ondersoeke gedoen oor die verbreking van die nasionale rampregulasies, waar drankverkopers steeds alkohol verkoop het tydens die land se lockdown-periode. Die Wes-Kaapse minister van gemeenskapsveiligheid, Albert Fritz, waarsku dat drank­verkopers wat steeds aan’t drank verkoop is, pa sal moet staan vir ’n fine of hulle kan hul lisensie verloor. Verskaffer Ingevolge die Wes-Kaapse Drankwet kan die Tribunaal ’n tussentydse bevel uitreik wat die lisensie kan opskort as daar so ’n versoek ingehandig word – deur ’n inspekteur of ’n aangestelde drankbeampte. Fritz sê hy het die WCLA gevra om te verseker dat enige verskaffer wat die lockdown-regulasies oortree, ’n maksimum boete kry van tot R115 610 of selfs moontlik hul dranklisensie permanent verloor. Hy het verder gevra dat die WCLA aansluit by die Provjoints-komitee sodat daar makliker vasgestel kan word waar presies die punt van oorsprong is vir elke bottel drank wat verkoop word. En terloops, geen drank sal aan enige handelaar teruggegee word nie, selfs al is ’n fine betaal.