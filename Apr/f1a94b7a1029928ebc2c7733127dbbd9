DAN PLATO, mayor van Kaapstad, het Donderdag die terrein in Strandfontein besoek waar die stad hawelose inwoners met tydelike verblyf tydens die lockdown-tydperk bied. Die eerste burger het dit duidelik gemaak dat die terrein opgerig is in opdrag van die nasionale rampregulasies. Hy het onder meer die Covid-19 regulasies voorgehou. Een daarvan is dat 'n persoon wie weier om ontruim te word van enige plek tydens lockdown deur 'n wetstoepassingsbeampte na 'n tydelike skuiling geneem kan word. "Dit noem ook die staat moet tydelike skuiling identifiseer wat aan die nodige higiÃ«niese-standaarde voldoen, insluitende tydelike terreine vir kwarantyn en self-isolasie vir mense wie nie in hul huise kan isoleer of in kwarantyn wees nie." Plato het die terrein besoek om te verseker dat die hawelose gemeenskap goed versorg word. Hulle word onder meer voorsien van mediese dienste, skuiling, maaltye, ablusie en stortgeriewe. "Wanneer haweloses die terrein binnekom word hulle deur mediese kundiges en maatskaplike werkers ondersoek, sodat daar na hul mediese en psigososiale behoeftes gereageer kan word." Hy het ook 'n beroep op inwoners, privaatondernemings en NGO's gedoen om onder meer matrasse te skenk."