TWEE werkers van die Golden Arrow-busdiens in Kaapstad het positief getoets vir die corona-virus. Golden Arrow het Woensdag bevestig twee personeellede het positief getoets en dat nog toetse gedoen word. Bronwyn Dyke-Beyer, 'n woordvoerder vir Golden Arrow, sê nie een van die twee werkers is busbestuurders nie. Sy wou nie sê in watter afdelings die twee werk nie en bevestig net dat daar, waar die twee gewerk het, reeds gesanitise en tydelik gesluit is. Volgens Dyke-Beyer volg Golden Arrow die riglyne van die nasionale instituut vir oordraagbare siektes. "Golden Arrow het reeds voor die lockdown voorsorgmaatreëls getref en ons glo dat hierdie maatreëls - indien  met social distancing gepaardgan - 'n hoë vlak van beskerming aan ons personeel bied. "Ons glo nie dat hierdie infeksies op ons perseel voorgekom het nie."