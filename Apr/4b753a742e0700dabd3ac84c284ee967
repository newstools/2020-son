PASOP waar jy gedurende die lockdown met jou kar ry. Jy word getrack! Die corona-virus en die ex­tend­ed lockdown om dit te bekamp, het ’n enorme impak op hoe ons ons karre gebruik. Die telematiese data wat die vehicle tracking-, fleet management- en recovery-maatskappy Netstar sedert die lockdown geanaliseer het, het baie ongewone patrone begin wys ten opsigte van padgebruik, vlootaktiwiteite en verkeersvolume. Francois Stols, tegnologie-hoof van die maatskappy, sê die statistieke in die verslag wys hoe doeltreffend die lockdown tot dusver is. Hy sê hul navorsing het ook sekere misdaadtendense in dié tyd uitwys. Die verslag wys op dag 1 van die lockdown was die totale afstand wat afgelê is 75% minder as die vorige dag. In die eerste week van die lockdown het die totale afstand met 60% geval teenoor dié van die vorige week omdat mense net vir noodsaaklikhede kon winkel toe gaan. Die gemiddelde lengte van die trips in die eerste week het afgeneem van onder 12 km per dag tot onder 10 km. Volgens die verslag kan dit beteken die meeste mense wat trips aflê nadat die lockdown begin het, is noodsaaklike werkers. Die algemene spoed op die paaie het ook geval, van ’n gemiddeld van 25 km/h tot rondom 22 km/h. Volgens Stols kon hulle aanneem dat die meeste mense wat nog ná die lockdown travel, werkende pendelaars is, of dat die algemene gedragspatrone van shoppers verbeter het, want niemand is meer in so ’n rush nie. Die geografiese patrone in sekere streke van die land het ook baie verander. Trips in Gauteng en die Wes-Kaap het met meer as 50% afgeneem, terwyl die res van die land se trips met 30% geval het. In die eerste 10 dae van die lockdown was trips oor die provinsiale grense skaars, maar tussen die munisipaliteite en dorpe was daar nog beweging. Volgens Stols kan dit noodwerkers wees wat miskien steeds moes rondbeweeg. Die data het ook aangedui dat die oorgrote meerderheid van mense hul voertuig by die huis parkeer. Volgens die verslag het die getal voertuie wat by die huis staan, meer as verdubbel. Hans In terme van diefstal en hi­jack­ing wys die Netstar-data dat dié misdaad wel afgeneem het. Aan die begin het die getal diefstalle en hi­jackings geval tot zero, maar later het die misdadigers weer hans geraak. Daar was veral in Gauteng ’n upswing in gevalle, en dit was in pas met die gewone syfers. Die data oor groot kommer­siële vlote het van sektor tot sektor verskil. Algemene vragvervoerders se gemiddelde trip-afstand het sedert die begin van die lockdown ietwat gedaal. Vir van die vervoerders het die hoeveelheid trips selfs met tot 70% afgeneem. Vir maatskappye soos bakkerye was dit business as usual. Volgens Stols is die info in die verslag gegrond op anonieme, versamelde data en nie op data van individuele klante nie. Dit verbreek dus nie enige privacy laws nie. Sou die owerhede sulke data aanvra, moet dit volgens die wetlike vereistes beskikbaar gemaak word.