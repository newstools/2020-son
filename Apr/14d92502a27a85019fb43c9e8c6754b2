KHLOÉ Kardashian oorweeg dit om vir Tristan “Third Trimester” Thompson nog ’n bloedjie te gee. Maar dié keer gaan sy haar joller-eks nie op die tradisionele manier ’n baba gee nie. Koko wil deur kunsmatige bevrugtig met langeraat Tristan se spermselle vir hul dogtertjie, True, ’n sussie of boetie gee. Dié tweetjies se paadjies het ná sy gejol eindelik in 2019 geskei, maar hulle maak hul twee­jarige dogtertjie nou glo vreedsaam groot. Ek sou sê hulle is meer as vreedsaam, siende dat die tweetjies tydens die lockdown saam in Koko se herehuis in Los Angeles, Amerika, is. In ’n clip van die reality show Keeping Up with the Kardashians praat Koko en haar basketbalspeler-eks oor nog ’n kind. Maar sy laat hom mooi verstaan g’n matras-mamba gaan plaasvind nie. Eenkant Khloé sê: “Ek gaan dalk ’n paar embrio’s vir my eenkant laat hou en ’n broer of suster vir True kry. “Ek gaan dalk spermselle moet leen. Of by jou kry. “Ons gaan dit in ’n latere stadium moet uitwerk. Dis ’n heel ander episode.” Het julle gehoor? Die vrou het gesê sy wil spermselle “leen”, sommerso asof dit ’n bietjie suiker is waarvoor ’n mens jou buurvrou so gereeld pla. Ek sal die rykes nooit verstaan nie.