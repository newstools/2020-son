SWIFTIES, julle sal maar tot volgende jaar moet wag as julle jul gunsteling-sangeres weer op die verhoog wil sien. Taylor Swift het weens die wêreldwye corona-krisis ál haar live appearances en konserte vir die res van die jaar gekanselleer. Tay Tay het in die sosiale media laat weet sy het haar konserte en ap­pearances na volgende jaar geskuif. Die “Blank Space”-sangeres het getwiet: “Ek is so hartseer dat ek julle nie dié jaar by ’n konsert gaan sien nie, maar dit is die regte besluit dié. “Bly asseblief veilig en gesond. Ek sal julle so gou moontlik op die stage sien. “Wat nou belangrik is, is dat ons ons moet toewy aan kwarantyn – vir ons almal se onthalwe.” Low key dink ek dit is ’n blerrie goeie besluit, want veronderstel nou een Swifty het Covid-19 en daag by ’n konsert op waar duisende ander konsertgangers is ...