JULLE moet nou ophou sê dat Drake se seuntjie nie syne is nie! Die rapper het dié week vir die eerste keer sy seuntjie, Adonis, se gesig vir ons gewys. En die internet het amper gebreek toe hulle sien kleine Adonis het blonde krulle en blou oë. Hy het die seuntjie by ’n porn star Sophie Brussaux. Drake het laat weet dat hy die geheim van sy seuntjie se identiteit beskerm het oor hy doodseker wou maak dat die blonde Adonis regtig sy seun is. Volgens die “One Dance” rapper het hy twee DNS-toetse deur verskillende maatskappye laat doen voordat hy sy tweejarige seuntjie aan die wêreld voorgestel het. In Desember het hy aan Rap Radar gesê dat hy eers moes doodseker maak dat dit wel sy seun is voordat hy die kleintjie wys. “As julle my seun sien, sal julle verstaan hoekom dit so lank gevat het. Hy is ’n stunning seun met die helderste blou oë en ek het self gewonder.” Spierwit Maar as julle Drake se mammie sien, sal julle verstaan dat dit regtig sy seun is. Drake se ma, Sandi Graham, is spierwit met blonde hare en blouerige oë. Drake se derra, Dennis Graham, is swart en dis waarom hy dalk nie sulke blou oë en blonde hare soos sy mammie het nie.