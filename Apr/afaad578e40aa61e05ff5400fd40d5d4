COVID-19, die dodelike virus, het wêreldsokker nou wel tot stilstand gebring, maar die wheeling en dealing agter die skerms duur voort. Dis veral duidelik met Barcelona wat steeds voelers uitsteek om Paris Saint-Germain se Neymar jr. terug na die Nou Camp te lok. En die Kataloniërs is selfs bereid om die Fransman Antoine Griezmann ná een seisoen in die teenoorgestelde rigting na PSG te stuur. Dis ook om te help om Neymar se deal te fund. PSG soek iets soos £135 miljoen (sowat R3 miljard) vir Neymar se dienste, terwyl Barça £88 miljoen (sowat R2 miljard) vir Griezmann kan bank. Dan het Barça ook Inter Milan se striker Lautaro Martínez in sy visier. En met die corona-virus wat ál die spanne finansieel hard tref, sal Barça elke sent moet omdraai om sy boeke te laat klop. Intussen het Barcelona se spelers reeds ingestem om ’n pay cut te vat. Stamp Volgens Lionel Messi, Barça se talisman-kaptein, is die spelers nie juis happy nie. Dis omdat Messi die laaste paar maande al koppe stamp saam met Barça se hiërargie oor hulle onvermoë om meer spelers van gehalte na die klub te bring – en Neymar is een van hulle. Griezmann is op sy beurt vol vertroue dat hy nog ’n toekoms by Barça het. Die blondekop gaan ook glo by wees wanneer Barcelona sy nuwe kit vir die volgende seisoen gaan launch. Maar indien Neymar en Martínez wel kom, kan dit neusie verby wees vir speelkans vir Griezmann. – AP