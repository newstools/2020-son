’N VROU wat daarvan aangekla word dat sy haar kinders verwaarloos het deur die lockdown-reëls te verbreek om na ’n shebeen te gaan, het Maandag in die Kaapstadse landdroshof verskyn. Die vrou se kinders het buite gesit in Site 5, Du Noon. Hulle is na ’n plek van veiligheid geneem. Die hof het gehoor die ma was in ’n shebeen ten spyte daarvan dat bars en restaurante gedurende die lockdown gesluit moet wees. Die aanklaer, Adiel Jansen, sê die ma se storie was dat sy elektrisiteit gaan koop het. Tronkstraf Sy is borgtog van R500 toegestaan en moet op 10 Julie weer in die hof verskyn. Sy staan tereg vir een klag van kinderverwaarlosing en ’n klag van die verbreking van lockdown-reëls. Die verbreking van dié reëls kan lei tot tronkstraf van ses maande of ’n fine. Die verhoor het niks ingesluit oor die eienaar van die shebeen waar sy glo gesien was nie. Die ma se naam word weerhou om die kinders se identiteit te beskerm. – News24