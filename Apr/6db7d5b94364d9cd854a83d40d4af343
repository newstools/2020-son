DIE musikant Heinrich Isaacs sê hoewel musikante tydens lockdown aan die kortste end trek, moet hulle sterk wees en bly glo in God. Die saxofoonspeler vertel: “Ons moet maar deur druk en dit dag vir dag vat. Ons moet gehoorsaam wees aan die regering se wette, want dis vir ons almal se gesondheid.” Die musikant voeg egter by dat Paas­naweek nie dieselfde gaan wees nie. “Paasfees gaan ook dié jaar anders wees. God het vir ons gesterf, maar op die derde dag het Hy weer opgestaan. Dít moet ons krag gee en ons bemoedig om in oorwinning te stap.” Intussen het die musikant Alvin “Lay Roo” le Roux sy nuutste musiekvideo vir die liedjie “Lose Control” uitgereik. Hy wei uit: “Die song is geïnspireer deur ’n trip wat ek na Brasilië geneem het. Die Brasiliaanse volk se musiek en kultuur het my heelwat beïndruk.”