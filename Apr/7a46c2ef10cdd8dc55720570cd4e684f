DAAR is van ons wat gelukkig genoeg is om nog ’n werk te hê – en van die huis af te kan werk. As jy van die huis werk, moet jy op jou hoede bly en seker maak dat jy nie in die strik trap van skurke wat phishing scams, disinformasieveldtogte en kuberaanvalle uitvoer nie. African Bank se hoofinligtingsbeampte, Penny Futter, waarsku: “Hierdie scams kan inligting steel, paniek saai en die toestand van die ekonomie vererger. Mense moet veral lig loop vir hierdie bedreigings. “Onthou as reis-aktiwiteite en besighede beperk is, beteken dit die kuberruimte is oop vir skurke om hul ding doen.” Hier is tien safety tips deur Futter wat jy kan volg as jy van die huis af werk. Verseker dat jou werkgesprekke privaat bly en check jou policy op smart home devices soos Alexa en Google Home. Probeer sover moontlik vermy om dokumente by die huis te druk. As jy dan nou moet, moet jy dokumente met sensitiewe inligting veilig toesluit of jy kan hulle shred. Om ’n VPN te gebruik, gee jou ’n beveiligde tunnel vir ál jou internet traffic en weerhou skobbejakke om toegang tot jou sensi­tiewe data te kry.