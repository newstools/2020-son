ONDER normale omstandighede sal diegene wie UIF wil eis na die departement van arbeid se kantore moet gaan en elke maand daar aanmeld. Dit is egter nie hoe dinge onder lockdown werk nie. Suid-Afrikaners wie reeds betalingsvoordele vanaf die fonds ontvang sal uitbetalings, sonder die verpligte dokumente, kry. Die wie reeds ontvang sal 'n SMS ontvang om hul werkloosheidstatus en bankbesonderhede te bevestig. Hierdie SMS-funksie geld net vir die lockdown-tydperk. Nuwe eis-aansoeke vir UIF-voordele soos werkloosheid, kraam, siekte, aanneming en ouer-toesig kan per e-pos of faks gestuur word aan een van die volgende: Eise-aansoeke kan ook aanlyn gedoen word by www.uFiling.co.za en die gids vir elektroniese eise is beskikbaar op www.labour.gov.za. Werkgewers wat nie die volle salaris van werkers in die lockdown-tydperk kan betaal nie kan aansoek doen vir die Covid-19 tydelike werkgewer-werknemer-hulpskema oftewel TERS. Die aansoeke moet deur werkgewers (maatskappy) gestuur word na Covid19ters@labour.go. Navrae oor die skema kan Maandag tot Vrydag tussen 08:00 en 17:00 gedoen word deur die hulplyn te bel by 0800 030 007. 