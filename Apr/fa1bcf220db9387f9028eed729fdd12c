“NÁ DIE lockdown sal ons sterker anderkant uitkom.” Só sê die funny karakter Boeta Sallies in die musiekvideo wat hy dié naweek op Facebook gelaai het. Boeta Sallies het die lirieke vir “As O’s Trug Op O’s Voete Is” geskryf om sy mede-Suid-Afrikaners op te beur en moed in te praat. Hy en ’n goeie vriend, Manuel Page van Southfield, sing dit op die wysie van die Michael Bolton-liedjie “When I’m Back On My Feet Again”. Hulle het eers die oudio opgeneem en Boeta Sallies het ’n dag later die video opgeneem. Spot Die “klavier” waarop Boeta Sallies aan die begin van die video “speel”, is eintlik bladsye wat op ’n kassie geplak is. Die karakter Boeta Sallies is geskep deur die skrywer en vryskutverslaggewer Salmon Smith om mense te vermaak. Hy spot oor enige ding. Hy glo humor is goed vir die gemoed. Die video kan ook op YouTube en Instagram gekyk word.