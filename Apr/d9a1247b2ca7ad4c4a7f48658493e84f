DIE departement van maatskaplike ontwikkeling is besig om mense te identifiseer wat sosio-ekonomiese verligting nodig het. Dit gaan deel vorm van die departement se Covid-19-reaksieplan. Pres. Cyril Ramaphosa het Dinsdag aangekondig dat minstens R50 miljard daaraan sal gaan om voedselonsekerheid en maatskaplike nood in die land op verskillende maniere aan te spreek. Die verhoging van maatskaplike toelaes en die instelling van ’n inkomste toelae vorm deel daarvan. Zulu het gesê streng kriteria moet nog vasgestel word vir diegene wat voordeel gaan trek uit die inkomstetoelae. Dit sal betaal word aan individue wat tans werkloos is. “Die departement sal ook sy maatreëls uitbrei om die misbruik van hulpverleningsfondse en kospakkies te bekamp.” Sy sê die geskenkbewyse en kontantoordragte wat help om meer honger mense te bereik en die proses van voedselverligting sal bespoedig word. Die regering werk tans aan die verspreidingsproses. “Ons moet verantwoording doen. Ons moet soveel mense moontlik dek, maar ons moet ’n stelsel hê wat seker maak dat die regte mense die geld kry,” sê  Zulu.