FRANKRYK se Ligue 1- en Ligue 2-sokkerseisoen sal nie hervat word of agter geslote hekke gespeel word nie. Dis nadat alle sport in die land tot September gestaak is. Frankryk se eerste minister, Édouard Philippe, sê die 2019-2020-sportseisoen is nou verby. Philippe het planne afgekondig om hul lockdown-maatreëls op 11 Mei te lig. Frankryk se sokker­beheerliggaam, die Ligue de Football Professionnel (LFP), het gehoop hy kan die seisoen op 17 Junie hervat en dit teen 25 Julie afhandel. Onbekend Sokker in Frankryk is op 13 Maart onbepaald op­geskort. Dis nog onbekend of die LFP die seisoen sal laat vaar met geen bevordering of relegasie vir spanne nie. Paris Saint-Germain, die verdedigende Ligue 1-kampioen, geniet ’n 12-punt-voorsprong oor die tweede geplaaste Marseille, met 10 wedstryde oor. Toulouse is laaste. – AFP