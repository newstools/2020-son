CHINA se lockdown het lank voor pres. Cyril Ramaphosa se lockdown begin. Met sulke drastiese en ongekende beperkings in Suid-Afrika kan die uitkoms hiervan nog nie in hierdie vroeë stadium bepaal word nie. Daar kan egter na China as voorbeeld gekyk word. Een onrusbarende feit wat hulle lockdown tot gevolg gehad het, is dat egskeidings die laaste paar weke die hoogte ingeskiet het. Een artikel het verduidelik dat faktore, soos dat couples gedwing is om vir weke 24/7 saam te wees, ’n rol kon gespeel het dat hulle besef hulle like mekaar nie. ’n Chinese amptenaar sê dat onderliggende konflikte paartjies kon dryf tot impulsiewe egskeidings waaroor hulle later spyt is. So, is dit Suid-Afrikaners se voorland? Parent24 het met Deborah Di Siena van Di Siena Attorneys gaan praat vir beter insig. Sy sê dis nog te vroeg in die lockdown vir statistieke, maar die antwoord sal in alle waarskynlikheid, “ja” wees. Net soos daar altyd ’n merkbare spike in egskeidings is ná die Desember­vakansie, sal daar ongelukkig dieselfde patroon ná die lockdown gesien word. Die lockdown dwing couples om vir weke saam te wees. Daar is g’n keuse as om in mekaar se spasie te wees nie. Dan is daar home schooling, gefrustreerde en verveelde kids, worries oor werk, leë winkelrakke en finansies wat bygevoeg kan word en dis alles volgens Di Siena ’n resep vir disaster. Die lockdown sal óf couples sterker en nader aan mekaar bring, óf kan hulle heeltemal in twee skeur. Die probleme in enige huwelik (wat grootliks deur die res van die jaar geïgnoreer word) kan onoorkombaar voel. Tog maan kenners dat almal in dié situasie is en jy moet dit met verdraagsaamheid benader. – News24