DAAR is Suid-Afrikaners wat ‘n paar flou-verskonings gebruik om uit die huis te kom. Geoff Makhubo, mayor van Johannesburg, het dit die naweek ontdek toe hy by wetstoepassingsbeamptes vir ‘n padblokkade aangesluit het. In sowat drie uur is 58 mense by ‘n padblokkade in Moroka in Soweto, suid van Johannesburg gearresteer. “Ons het met die arrestasies ‘n paar flou verskonings gehoor. Een daarvan was van iemand wie gesê het hy is oppad na ‘n meeting met die mayor, heel onbewus dat hy vir die mayor homself lieg.” Makhubo sê: “Ons moedig mense aan om by die huis te bly. Ons wil niemand arresteer nie, so gehoorsaam die regulasies.” 