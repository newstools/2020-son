DIT lyk asof ons ons tóg maar kan regmaak vir ’n One Direc­tion reunion. Een lid van die gewilde boy band (net onder tienermeisies), Liam Payne, het dié nuus tydens ’n Instagram Live laat val toe hy gepraat het oor sy nuwe collab single, “Midnight”. Orige fans kon nie hulself help nie en het natuurlik gevra of die boys vir ’n reunion bymekaar gaan kom noudat dit 10 jaar is sedert die band gestig is. Ek lees op E! fans het laas week hul FBI-keppies opgesit en toe ontdek Liam, Harry Styles, Louis Tomlinson, Niall Horan en die amptelike One Direction account volg Zayn Malik op Twitter. Zayn se paadjie het mos in 2015 van die band s’n geskei. Fans het ook uitgewys op Google is hy nie meer gelys as ’n voormalige lid nie; hy is nou een van die vocalists. En ná Liam se uitlating op Instagram is fans seker die boy band gaan iets spesiaals vir hierdie mylpaal doen. Liam het nie veel verklap nie. Hy het net gesê hulle is besig om iets te beplan, maar bygevoeg dat hy niks verder gaan sê nie, want die ander lede gaan hom daaroor uitskel.