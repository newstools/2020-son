DIT maak nie saak hoeveel dit kos om die Corona-virus te fight nie. Dit was die nasionale minister van gesondheid, dr. Zweli Mkhize, se woorde Vrydagmiddag tydens sy besoek aan die Khayelitsha distrikshospitaal. Mkhize het sy department se veldtog, om meer toetse in townships te bring, ge-launch. Saam met die launch het hy aangekondig dat daar nou 1 505 mense in die land positief getoets is vir die virus. Meer as 50 000 mense is reeds vir die corona-virus getoets. Mkhize sê: “Dit is die moeite werd.” Hy het bygevoeg in KwaZulu-Natal is daar nog twee mense wat gesterf het, wie met die corona-virus besmet was. As die twee se oorsaak van dood as die virus bevestig word sal dit die sterfgevalle tot nege in die land bring. Die minister het ook genoem die meerderheid van die corona-virus-pasiënte herstel by die huis. “Daar is ‘n klein getal wie behandeling by die hospitaal ontvang en minder as tien mense is in ICU.” Hy voeg by: “Die devastation is meer costly as die prys vir die toetse. “Dis noodsaaklik om die toetse te doen sodat ons die virus kan hanteer. “Dit maak nie saak hoeveel geld dit kos om Covid-19 te fight nie. “Ons het die devastation in ander lande gesien." Volgens Mkhize skep dit ‘n nuwe dynamic in die geveg as die virus die townships in gaan. “Dit is waarom besluit is om die toetse na townships uit te brei.” Hy maan dit sal die syfers opstyg soos hulle aangaan met die toetse. Mkhize sê hy en sy experts sal ‘n beter prentjie kry oor hoe die virus die infeksie-rate raak, sodra die toetse in townships begin. Hy verwag wel dat dit die syfers sal laat toeneem. Dr. Nomafrench Mbombo, Wes-Kaapse minister van gesondheid, verduidelik hulle is nou in die stadium waar alle distrikte in die metro sy eie toetstasie het. “Die Khayelitsha-distrikshospitaal is een van die sentrums. “Vanaf Maandag gaan toetse in areas waar daar reeds infeksies is gedoen word.” Dis onder meer Town Two en Ilitha Park in Khayelitsha, Phillipi, Bishop Lavis, Bo-Kaap, KwaNonqaba in Mosselbaai, Mbekweni in die Paarl en Mitchells Plain. 