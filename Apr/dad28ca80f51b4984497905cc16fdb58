SOPKOMBUISE wat vanuit munisipale sale bedryf word, word net soos almal ook geraak ná pres. Cyril Rama­phosa se afkondiging van die landwye lockdown. In lyn met dié afkondiging het munisipaliteite instruksie gegee dat alle munisipale sale vir eers gesluit word. Alle munisipale sale – ook in die Northerns – staan dus tans bottoe vir die duur van die lockdown. Só sê Rano Kayser, lid van die DA-leierskorps in die Baaise Northerns. Kayser het gister aan Son gesê daar is baie behoeftige mense in die Northerns. Hy sê gewoonlik daag tot 150 mense op ’n slag by sopkombuise op vir iets om te eet. Maar een van die inperking se regulasies is social distancing. Hy sê ten einde nie die lockdown regulasies te verontagsaam nie, moet die persoon wat die sopkombuis beheer social distancing van 1 m toepas en hand sanitsers beskikbaar hê. Kayser sê mense wat sopkombuise van hulle huise af wil bestuur, moet eers consult met die relevante rolspelers by die munisipaliteit en motiveer hoekom die sopkombuis noodsaaklik is en dat jy onderneem om by die regulasies te hou. Permit Hy sê voorts enige iemand wat iets wil doen wat die regulasies nie toelaat nie, moet toestemming by die munisipaliteit kry en ’n permit daarvoor bekom. Volgens Kayser mag niemand advocate dat programme wat die gemeenskap help, gestop moet word nie. Hy sê sopkombuise word direk geraak deur die beperkinge. Volgens Kayser kan buurtwagte ook nie tydens die lockdown operate nie.