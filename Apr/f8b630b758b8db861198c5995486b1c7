DIE lockdown in ons land werk en word met twee weke verleng Pres. Cyril Ramaphosa sê ons is maar net aan die begin van iets groter en kan nie nou agteroor sit nie. "Maatreëls wat met die regulasies ingestel is toon dat dit die regte ding was en dat dit help in ons fight teen die virus." Ramaphosa se toespraak kom presies twee weke nadat Suid-Afrika vir die eerste keer in ons demokratiese geskiedenis in 'n lockdown gegaan het. Die president het op die vooraand van Paasnaweek 'n update aan die land gegee het oor die regering se pogings om die virus te veg. "Die meerderheid van Suid-Afrikaners het die regulasies wat ons ingestel het gehoorsaam. "Ek het Donderdag 'n vergadering met die nege premiers van ons provinsies en ook leiers van politieke partye gehad. Hulle ondersteun die pogings van die regering." Ramaphosa het ook aangekondig dat die president, adjunk-president, ministers, adjunk-ministers en die premiers van die nege provinsies sal elk 'n derde van hul salaris vir drie maande bydra tot die geveg teen die corona-virus in die land. Pres. Cyril Ramaphosa het ook aangekondig dat die aantal positief bevestigde gevalle in die land Donderdagaand 1934 gestaan het.