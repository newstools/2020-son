GEORGE. – Nuwe toilette en watertenks gaan nie hul lewensomstandig­hede verander nie. Só voel die mense van die informal settlements in Thembalethu, Borcherds en Kleinkrantz naby George oor die installering van gemeenskaplike chemiese toilette en watertenks tydens die lockdown. Die sukkelende families sê om toilette en krane te deel is nie ’n goeie manier om die pandemie te beveg nie. Hulle sê hulle sukkel al jare om die munisipaliteit sover te kry om vir privaatheid en higiëne krane en toilette in hul back­yard-huise te kom installeer. Die klagtes kom nadat George­ se departement van menslike nedersettings krane vir minstens 1 400 gesinne en watertenks vir 1 000 gesinne in informal shacks rondom George geïnstalleer het. Verder is 220 chemiese toilette vir 1 000 gesinne in Thembalethu opgestel. Dit beteken vyf huishoudings deel een toilet. Die toilette sal drie keer per week leeggemaak word. Volgens die departement ondersoek hy ook die moontlikheid van die installering van nog waterpunte vir alle informele nedersettings. Dit sluit nie die mense in wat onlangs onwettig shacks in die The­mbalethu-omgewing opgeslaan het nie. Eric Mevane (38) van die All Brics settlement sê die openbare toilette is ’n health hazard omdat so baie mense dit gebruik. “Die laaste vyf jaar vra ons al dat toilette en krane by ons shacks geïnstalleer word.” Om krane en toilette te deel is ’n probleem, want ons het kinders wat saam met ons leef. Gemeenskaplike toilette en krane is nie ’n oplossing vir ons probleme nie.” Delene Blaauw van Kleinkranz woon saam met haar twee kinders. Sy sê die probleem is dat die toilette so ver is. “Ons is bly hulle bring meer toilette en waterkrane, maar dit verander niks. “Die mense vra vir propperse huise en sanitasie.” Die munisipale bestuurder, Trevor Botha, sê die munisipaliteit werk non-stop om alles in die informele nedersettings in plek te kry sodat die gemeenskappe doeltreffende higiëne en beter social distancing kan toepas.