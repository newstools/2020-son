'N VROU is Donderdag ten aanskoue van haar 9-jarige seuntjie in KwaZulu-Natal beroof. Sy en haar seun was oppad terug huis toe nadat hulle geld in die middestad van Verulam getrek het. Twee mans het haar genader en grond toe gedwing. Sy het haar handsak onder haar liggaam probeer wegsteek, maar die mans het haar omgerol en dit van haar probeer wegruk. Sy het die handsak gelos toe sy besef die mans het messe by hulle. Die mans het gevlug met haar handsak en R900 daarin, 'n Samsung-selfoon, medikasie en haar ID. - News24