MEER as 17 000 mense is sedert die begin van die lockdown gearresteer omdat hulle die regulasies verontagsaam het. Só het die nasionale polisieminister, genl. Bheki Cele, Vrydag in ’n verklaring gesê. Hy het gesê net op 3o Maart alleen is 2 298 mense in hegtenis geneem. Luidens statistieke was daar teen Vrydag altesaam 17 209 mense in hegtenis geneem. Die oortredings wissel van vervoer- en alkoholverwante oortredings tot algemene non-compliance met die regulasies. Die minister sê hy sal verkies dat die gemeenskappe en alle rolspelers saamwerk en die reëls nakom. Dit sal die risiko van hulle eie blootstelling aan Covid-19 verklein, om nie te praat van die altesame 24 389 wetstoepassingsbeamptes wat diens doen nie. Hy sê cops, lede van die weermag, metro cops en alle ander wetstoepassings-agentskappe gaan gedurende die lockdown-periode ontplooi bly. Die minister het die nodigheid beklemtoon van die provinsies om hulle met die nasionale regulasies te align. Hy wil nie hê provinsies moet besluit om hulle eie ongemagtigde provinsiale weergawes van die regulasies in te stel nie. Dit kan die publiek con­fuse, asook die wetstoepassingsbeamptes van wie daar verwag word om die nasionale regulasies te enforce. Die minister het ook gesê hy gaan ’n belangrike instruksie uitreik aan die meer as 24 000 lede van die polisie, weermag en Metro-polisie wat ontplooi is. Dié instruksie is dat alle spaza shops en informele food traders met die nodige permitte van die relevante munisipaliteit toegelaat sal word om te operate. Cele het dit weer eens beklemtoon dat sigarette nie ’n essential item is nie. Dit is die rede waarom die verkoop daarvan landwyd verbied word.