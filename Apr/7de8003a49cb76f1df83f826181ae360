DIE Wes-Kaapse gesondheidsdienste het ’n beroep op ander mediese gesondheidswerkers in die provinsie gedoen om vrywillig te help om die corona-virus-pandemie in die Wes-Kaap hok te slaan. Covid-19-gevalle, tesame met die ander siekes, plaas ekstra druk op die gesondheidstelsel in die Wes-Kaap. In lyn met die landwye werwingsveldtog benodig die departement van gesondheid alle mediese sorg en kapasiteit om met die styging in die Covid-19-gevalle wat positief getoets word, te help. Vrywillige dokters en verpleegsters, tesame met die mediese nooddienste wat nie werkers is van die departement van gesondheid is nie, kan help om die druk op die gesondheidsdienste oor die weke en maande wat voorlê, te verlig. Die departement van gesondheid doen ’n beroep op beskikbare mediese werkers om van die geleentheid gebruik te maak om ’n bydrae te lewer in die geveg teen die Covid-19-pandemie. Mediese werkers wat belangstel, kan registreer op die webwerf Covid-19 Volunteer Recruitment by: westerncape.gov.za/department-of-health/ volunteer-recruitment-questionnaire