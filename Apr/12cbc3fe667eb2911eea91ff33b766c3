ELDRICO Kivitts wil eendag een van Brumbies se grootse legendes word. Die 19-jarige Kivitts speel die wêreld aan die brand sedert sy aankoms by Brumbies. Dié jong veelsydige speler is nederig en laat almal se tonge klap. Hy is een van die belowendste spelers wat tans in die Brumbies se kamp is. Kivitts het vaart, skills en is ’n baie aanvallende rugbyspeler. Hy het ’n aantal games agter die rug vir die eerstespan en is alreeds ’n staatmaker. Sy gunsteling-posisie is buitesenter, maar hy blink ook uit op vleuel en heelagter. Kivitts het by Mawas en later Graeme College skoolgegaan, en is bekend met provinsiale verteenwoordiging. Hy’t vir twee jaar die OP se o. 13- en o. 15-span gehaal en twee jaar in Graeme se eerstespan gespeel. Toekoms Ná skool het Kivitts die WP Academy gejoin en verlede jaar vir Hamiltons se o. 20-span uitgedraf. Hierdie ster-speler het beslis ’n blink toekoms. Sy sterk punte is sy spoed en krag. Sy gunsteling-rugbyspeler is Cheslin Kolbe en hy droom ook om eendag vir die Bokke te speel. Kivitts sê hy wil sy land eendag in die Wêreldbekertoernooi verteenwoordig. “Ek het nog nie so baie games vir Brumbies gespeel nie, maar my eerste game was vir my nog die beste. “Om ’n drie in my eerste game te score met my eerste touch, was baie spesiaal.” Kivitts is ook ’n begaafde musikant.