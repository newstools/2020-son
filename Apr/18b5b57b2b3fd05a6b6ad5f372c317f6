MZANSI se goue seun Trevor Noah steel die harte van hardwerkende onnies. Die Suid-Afrikaanse komediant, wat tans sy program The Daily Show vanuit sy posh pozzy in New York uitsaai, gaan nou ’n hele klomp laptops aan onder­wysers weggee. Hy’t in die sosiale media gepost hy gaan 50 splinternuwe laptops weggee aan behoeftige onnies wat nou tydens die Covid-19-pandemie van die huis af werk. Die bekroonde komediant skryf op Instagram: “Opvoeders wat noodgedwonge ál hulle werk aanlyn moet doen, ek het nog 50 laptops om weg te gee aan onderwysers wat ’n nuwe toestel nodig het. Verras “Tag asseblief jou gunsteling-onderwysers en ek sal 50 sommer so random kies.” Dis nie die eerste keer dat ons goue seun wys hy het ’n groot hart nie: Op sy verjaardag in Februarie het hy vyf onnies verras met splinternuwe tablets.