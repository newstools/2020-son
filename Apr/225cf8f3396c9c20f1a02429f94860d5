DIE Protea-snelbouler Lungi Ngidi sê sy onlangse beseringsprobleme het hom net ’n sterker speler gemaak vir die toekoms. Volgens Ngidi is hy geestelik ook sterker nadat sy laaste paar seisoene deur verskeie beserings ontwrig is. Die 24-jarige het Suid-Afrika se vier toetswedstryde teen Engeland in Desember en Januarie misgeloop nadat hy ’n dyspierbesering opgedoen het tydens die Mzansi Super­liga, waarin hy vir die Tshwane Spartans gespeel het. Ngidi het ’n moeilike tyd gehad sedert hy sy internasionale debuut in 2017 gemaak het. Sy probleme het wissel van heup-, maag- tot kniebeserings. Hy’t egter bly veg en nege paaltjies geëis in twee wedstryde toe die Proteas Australië met 3-0 geklop het in hul laaste ODI-reeks in die 2019-2020-seisoen. “Ek dink nie dis so erg soos wat mense dink nie,” het Ngidi gesê. “Ek is nie skaam om hard te werk nie. Om eerlik te wees, het ek nie gevoel of ek weer sou terugkom nie. Natuurlik “Elke persoon het ’n ander for­mule (vir fiksheid) en ek het myne nog probeer vind terwyl ek in Januarie na die Cricket South Africa Centre of Excellence-kamp gegaan het om aan my fiksheid te werk. “Ek het uitgevind dat ek baie harder moet werk as ander mense. Dit kom nie natuurlik nie. “So, dit het my net gehelp en my op die regte pad gesit.” Dit was in die algemeen ’n uitdagende somer vir Suid-Afrika. Hy het sy enigste toetsreeks met 3-1 teen Engeland verloor voordat die Wêreldkampioen in die 50 over-formaat die eendaagse internasionale reeks van die toer (1-1) gelykop gemaak het en sy drie-wedstryd-Twenty20-reeks met 2-1 gewen het. Die Proteas het ook ’n T20-reeks (2-1) teen Australië verloor, maar teruggekap om hulle met 3-0 in die ODI’s te klop. Ngidi sê die span het wel deur dit gekom en hard gewerk. “Die span het uiteindelik goed gevaar. Daar was baie treë in die regte rigting. Sonder twyfel is daar nog baie werk wat voorlê, maar dit was baie goed om die oorwinnings te sien. Die ander spanne was miskien net ’n bietjie meer ervare. Vir ons is dit natuurlik ’n ander fase, maar dit beweeg in die regte rigting.”