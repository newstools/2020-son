DIE polisie krap kop nadat ’n man van Missionvale in die Baai nou al sedert Desember 2018 vermis is. Kol. Priscilla Naidu, ’n polisiewoordvoerder, sê Wandi­sile Mampofu (44) het op 4 Desember 2018 omstreeks 07:30 sy huis in Trompstraat, Missionvale, verlaat om by iemand daar naby se huis te gaan werk. Naidu sê hy het die huis waar hy gaan werk het omstreeks 11:00 verlaat om ’n stuk gereedskap by sy huis te gaan haal. Teruggekeer Volgens haar het Mampofu se kollega hom omstreeks 19:00 by sy huis gaan soek om te check hoekom hy nie teruggekeer het nie. Mampofu se vrou het egter aan sy kollega gesê hy het nooit teruggekeer huis toe nadat hy die oggend daar weg is nie. Enigeen wat weet van Mampofu se whereabouts word gevra om speursers. Judy Xatasi asseblief by die polisie­stasie in Algoapark te bel by 041 409 1061 of 078 957 1160. Bel andersins die Stop Misdaad-nommer, 086 001 0111, of die naaste polisiestasie.