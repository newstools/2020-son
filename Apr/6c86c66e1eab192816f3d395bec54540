SOMMIGE inwoners in Port Elizabeth is baie ongelukkig dat slegs informele besighede kospakkies van raadslede ontvang. Dit kom nadat die munisipaliteit besluit het om geld wat vir internasionale reise bedoel was en 'n deel van die bemarkingsbegroting aan te pas om besighede te help wat met die lockdown 'n inkomste verloor. Thsonono Buyeye, waarnemende burgemeester, sê: "Die besluit kom nadat die president internasionale reis verbied het." Hy voeg by daar is baie mense wie nie nou kos op die tafel sal kan sit nie. "Slegs informele besighede wat op die Stad se databasis is sal gehelp word." Hieruit sal meer as 700 besighede kospakkies deur hul wyksraadslede ontvang. News24 berig Sowat 15 besighede was Donderdag onder die eerstes om hul pakkies in Ikamvelihle te ontvang. Van die inwoners wie op die oopveld saamgedrom het, na woord oor die kospakkies versprei het, was nie so gelukkig nie. Nomzingisa Wilson, 'n inwoner van Nomakanjani-plakkerskamp, sê "Dit gaan net probleme onder die inwoners in die gemeenskap veroorsaak. "Ons kan nie 'n geval hê waar een deel van die gemeenskap bo ander gekies word nie." 'n Groep dreig nou om soos gewoonlik op die Addo-pad te protest en die pad te versper, totdat almal kospakkies kry.