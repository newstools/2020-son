LAWYERS wat high flyers verteenwoordig, maak hulself targets. Só meen Hanif Loonat, aktivis teen misdaad, oor Donderdag se mislukte sluipmoord op adv. William Booth by sy huis in Constantia. Volgens Loonat het hy al jare gelede gewaarsku dat lawyers wat hoëprofiel-gangsters verteenwoordig, versigtig moet wees. Loonat sê: “Hulle stel hulself bloot om targets te word, nie net by die rival bende-faksies nie, maar ook deur die persone wat hulle verteenwoordig. “In die meeste gevalle is die misdadigers wat hulle verteenwoordig, lafaards wat enige een sal elimineer wat in hul pad staan – veral diegene wat hul duister geheime ken. “Dis maar die begin; daar is nog wat op die hit list is.” Volgens kapt. FC van Wyk, polisiewoordvoerder, is niemand nog vir die skietery gearresteer nie. Twee mans met maskers het verskeie skote op hom afgevuur terwyl hy in sy garage was. Noordien Hassan, Pete Mihalik, Vernon Jantjies en David Mbazwana is vier law­yers wat in die laaste paar jaar vermoor is. Vroeër vanjaar was daar ook ’n mislukte hit op nog ’n lawyer, Jakes van der Merwe.