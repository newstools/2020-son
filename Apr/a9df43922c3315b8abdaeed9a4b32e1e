’N VERDAGTE is gister afgetrek by ’n roadblock in Villiersdorp – met ’n paar kilogram dagga in sy besit. Hy is op die plek gearresteer. Volgens lt.kol. Andrè Traut, polisiewoordvoerder, het die SAPD en ander wetstoepassers die roadblock op die Grabouw-pad opgestel en voertuie deursoek. Omstreeks 11:00 is ’n minibus-taxi gestop. Die voertuig is deursoek en daar is op 3,64 kg dagga afgekom. Die bestuurder (30) van De Doorns is gearresteer en sou vandag in die landdroshof in Caledon verskyn.