IN ’N tyd waarin nood nog erger as gewoonlik is, het kospakkies ’n verligting gebring vir inwoners van Atlantis. Die inwoners wat hampers gekry het, is pensioenarisse, mense met special needs en dié wat erg behoeftig is. Die pakkies is in Witsand, Protea Park, Robinvale en op kleinhoewes en plase afgelaai en uitgedeel. Barbara Rass, ’n plaas­like raadslid, het die pakkies uitgedeel en sê die pakkies is nie genoeg vir die mense wat in moeilike omstandighede leef nie. “Ons werk saam met die plaasboere en eienaars van kleinhoewes om die kos te versprei. Daar is baie settlements op die plase waar mense baie arm is en sukkel.” Die kos word voorsien deur die burgemeester se kantoor en Rass, wat self kos uit haar eie sak koop.