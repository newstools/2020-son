AGT mense het na bewering sedert die begin van die lockdown aan die hande van die polisie gesterf. Volgens die Onafhanklike Polisie-ondersoekdirektoraat (Opod) se verslag is ses mense dood weens die polisie se optrede. Die ander twee is in aanhouding dood. Die ses sterftes weens polisie-optrede is in Gauteng, KwaZulu-Natal en die Wes-Kaap aangemeld. Die mense wat in aanhouding dood is, het albei in Limpopo gebeur. Altesaam 38 klagte is sedert die begin van die lockdown by Opod gelê. Onder hulle is 13 sake van aanranding sowel as 13 sake teen die polisie vir die afvuur van 'n diensvuurwapen. Daar is ook drie sake van korrupsie teen polisielede in Gauteng, KwaZulu-Natal en Mpumalanga gelê. - News24