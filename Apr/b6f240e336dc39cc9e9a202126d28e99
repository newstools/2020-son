“ONS is nie net sekswerkers nie, ons is dokters en sielkundiges,” meen ’n prossie. Maar nou is hulle unemployed sonder enige inkomste. Die totale lockdown het hulle hard geslaan. “Catwoman”, wat al vir meer as 20 jaar op die job is, sê sy weet nie meer watter kant toe nie. Catwoman (45) het openhartig met Son gesels oor hoe die pandemie hul trade getref het. Die mooi vrou sit in gewone klere en gesels. Sy haal foto’s uit wat anders is. Sexy. Sy het ’n sexy photoshoot laat doen. Daaroor vertel sy: “Dis hoe ek nou my geld moet maak. Ek verkoop foto-bundles. “R50 ’n pic ’n dag. “Dis swaar vir ons, want ons werk is nie wettig nie. “Daarom kan ons nie UIF eis nie. En met die extended lockdown gaan dit erger wees, want ons klante slack omdat hulle worry dat hul geld gaan uithardloop.” Catwoman sê dat sy nooit in haar 20 jaar lange loopbaan gedog het dat dinge so erg sou word nie. “Die industry is droog omdat die clubs toe is. “Ons jobs is al klaar ’n hustle wanneer ons daar is omdat ons maar 50%-kommissie op ons tips kry – en ons kry nie ’n basiese salaris nie.” Bewus van wat die sedebewaarders dink, sê sy: “Baie mense verstaan nie. Net omdat jy die job title sekswerker het, beteken nie dat jy net seks nie. “Ons werk nie op die strate nie. Ons jobs is om die mans te entertain. Met hulle te gesels, te paartie en te host. “Ons slaap 95% van die tyd nie eens met hulle nie. “So, om ons jintoe’s en hoere te noem is onregverdig, want ons het baiekeer nie die keuse gehad nie en doen dit vir ons familie en om brood op die tafel te sit.” Sy is ’n enkelma met twee kinders en sê sy gebruik geen drugs nie. “Almal judge ons. Jy kort breë skouers vir dié job en moet advies gee, no strings attached. “Dis soos ’n essen­tial werk wat ons doen. “Dis hoekom Sweat (Sex Workers Education and Advocacy Taskforce) so hard geveg het om ons jobs wettig te maak, want nou sit baie van ons sonder kos of ’n inkomste.” “Ons mind nie om tax te betaal nie, want at the moment is ons pay tax-free. At least sal ons dan vir huise kan apply en bankrekeninge kan oopmaak.” Megan Lessing, ’n woordvoerder van Sweat, bevestig dat die besigheid al sedert die begin van die lockdown op ’n afdraande pad is. Lessing erken: “Sweat is bewus van die kwessies van ons sekswerkers omdat hulle by hul huise moet bly. “Daarom het ons ’n back-a-buddy-veldtog gestig, maar dis nie naastenby genoeg om die sowat ’n kwartmiljoen sekswerkers te kan ondersteun nie.” Lessing sê dis hoekom hulle die regering vra om sekswerkers in die huidige arbeidswette in te sluit. “Ons werkers kan nie eens kos koop nie, nog minder hul rent betaal.” Lessing sê sekswerkers kan die noodlyn vir hulp bel by 0800 606 060. “Dis nie noodwendig vir geld nie, maar advies of kos.”