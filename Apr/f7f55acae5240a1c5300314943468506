NOG 'n Suid-Afrikaner is aan Covid-19 oorlede. Dr. Zweli Mkhize, minister van gesonheid, het die aankondiging Saterdagaand gemaak. "Dit is met hartseer dat ek nog 'n Covid-19 sterfte bekend maak. Dit is 'n 61-jarige man van die Wes-Kaap. "Sy onderliggende mediese toestand sluit in diabetes, hipertensie en oorgewig." Die minister het ook aangekondig dat daar nou 2,028 positief bevestigde gevalle in die land is. "Die meeste gevalle in die Wes-Kaap is in die metro. Dit is dieselfde as in Johannesburg, Durban en Manguang, die metro's. "Ons ervaring tot nou is dat wanneer jy die virus gehad het, kan jy nie weer die infeksie opdoen nie." Hy voeg by al die harde werk deur gesondheidsorgwerkers moet ook waardeer word in hierdie tyd.