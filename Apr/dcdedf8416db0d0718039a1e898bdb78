DIE Duduza-kliniek in Ekurhuleni in Gauteng sal hul deure Woensdag weer oopmaak. Dit nadat hulle 'n deep clean ondergaan het na 'n verpleegster daar positief vir Covid-19 getoets het. Die kliniek is verlede Woensdag gesluit en twee mobiele klinieke opgerig om mense te help, terwyl die kliniek ontsmet is. Van die 55 kliniese personeel van Duduza wat vir Covid-19 getoets is, was 45 negatief. Die ander tien persone se uitslae is nog steeds uitstaande en hulle bly intussen in self-isolasie tot wanneer hulle uitslae ontvang is. Intussen het massatoetsing vir Covid-19 ook Vrydag in by die Duduza-kliÃ«ntedienssentrum plaasgevind, waar twee mobiele klinieke gestasioneer is. Mense wat die kliniek onlangs besoek en corona-virus-simptome ondervind het is daar getoets.