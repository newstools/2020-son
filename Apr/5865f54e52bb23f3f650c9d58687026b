SUID-AFRIKA se voorste jokkies hou aan om die wêreld se grotes op hul neus te laat kyk. Dié keer was dit Karis Teetan wat die kollig gesteel het tydens Sondag se Champions Day op die Sha Tin-baan in Hongkong. Asof Teetan nie genoeg verras het om die hoofwedren van die dag te wen nie, het hy ook drie wedrenne agtereenvolgens gewen. Teetan was in die hoofwedren oor 1 200 m op die rug van die sewe jaar oue Mr Stunning vir die afrigter Frankie Lor. Hulle het wedders heeltemal onkant betrap. Wenpaal Mr Stunning het nog nie weer ’n oorwinning behaal sedert die Hong Kong Sprint in 2018 nie. Hy’t twee jaar gelede tweede geëindig in dié wedren. Kort voor die wenpaal was die perde almal in ’n bondel, maar Mr Stunning is deur ’n gaping gestuur en het netjies versnel. “Mr Stunning het gewys hy het nog heelwat energie oor. Ek het ook vir die eienaar gesê hy voel weer soos ’n jong perd. “Ek moes hom behoorlik opwarm, maar toe die gaping kom, was ons weg.”