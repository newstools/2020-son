DIE Stad Kaapstad se wetstoepassers het laas week en oor die naweek baie mense toegekap. Daar was gevalle van dronkbestuur, omkopery, die besit van drugs, kwaadwillige saakbeskadiging en natuurlik oortreding van die lockdown-regulasies. Volgens die mayco-lid belas met veiligheid en sekuriteit, JP Smith, het die metro cops 44 verdagtes gearresteer terwyl law enforcement 51 gevang het. Smith sê hoewel die meeste misdaad-kategorieë ’n afname getoon het in die lockdown-tydperk, was dit business as usual vir sekere misdadigers as jy na die arrestasie stats van die vorige week kyk sedert die lockdown begin het. Oor die naweek het personeel ’n tavern in Dunoon geraid en R500 000 se drank gekonfiskeer. Uitgesnuffel Beamptes het ook nee gesê vir ’n R5 000 bribe deur een van twee verdagtes wat gearresteer is vir die verkoop van sigarette in Mfuleni. Volgens Smith het die Stad Kaapstad ’n baie lae vlak van korrupsie in hulle law enforcement agencies, maar die betrokke snous het skynbaar nie die spesifieke memo gekry nie. Saterdag het die honde-eenheid drie parcels dagga uitgesnuffel in ’n kar in ’n roadblock op die N7 naby Milnerton. Drie verdagtes is gearresteer – ook vir die oortreding van die lockdown-regulasies. Net vyf dae voor die arrestasies het die metro cops ’n ou op dieselfde pad gevang in besit van Mandrax met ’n straatwaarde van R50 000. Die traffic cops het in dieselfde periode meer as 16 300 fines uitgereik vir verskeie oortredings.