DIE Bulgaarse swaargewigbokser Kubrat Pulev gaan bepaal­ of Tyson Fury en Anthony­ Joshua mekaar volgende jaar pak om die wêreldtitels te verenig. Die veteraan-promotor Bob Arum het dié interessante stelling in ’n onderhoud met Express gemaak. Arum sê hy volstaan by sy onlangse voorspelling dat Pulev vir Joshua gaan uitslaan. “Daar is geen twyfel dat Pulev gaan wen nie. “Joshua het nie ’n sterk kakebeen nie. Dis baie, baie verdag. Andy Ruiz het dit verlede jaar gewys en nou gaan Pulev dit ook weer wys. “Boonop slaan Pulev ook baie harder as Ruiz. “Ons is experts oor Ruiz. Ons weet hoe goed hy is, wat sy swakpunte is, hoe vinnig sy hande is en dat hy ’n sterk kakebeen het, maar glo my, hy is nie ’n bokser wat ander uitslaan nie. Gaan kyk maar na sy rekord,” sê Arum. “Hy het teen ’n klomp ham-en-eier-boksers kragte gemeet en kon hulle nie uitslaan nie. Opskudding “As Pulev vir Joshua uitslaan, is die kanse dus goed dat Joshua en Fury nooit teen mekaar sal boks nie.” Daarom glo Arum Pulev gaan vir ’n groot opskudding sorg deur die wêreldkam­pioen uit te slaan. Joshua en Pulev sou mekaar op 20 Junie in die Tottenham Hotspur Stadium gepak het, maar dié geveg is nou weens die corona-virus tot ’n latere datum uitgestel.