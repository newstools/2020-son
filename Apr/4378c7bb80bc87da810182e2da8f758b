SY ma se boyfriend het positief vir Covid-19 getoets en nou word 'n babaseuntjie met erge pneumonia in die ICU-eenheid van Dora Nginza-hospitaal in Port Elizabeth behandel. HeraldLive berig die ses maande oue baba is Vrydagoggend van Uitenhage-hospitaal na Dora Nginza-hospitaal oorgeplaas. Daar word berig die kleintjie was siek met erge pneumonia en 'n swak respitatoriese-stelsel. Na bewering het die ma se boyfriend op 'n vorige geleentheid positief vir die corona-virus getoets. Om hierdie rede is die kleintjie 'n verdagte kontak. Intussen berig die publikasie dat 'n afgetrede verpleegster van Port Elizabeth die provinsie se eerste Covid-19 sterfgeval is. Sindiswa Gomba, LUR vir gesondheid in die Oos-Kaap, word deur die publikasie aangehaal wie sê: "Die 66-jarige vrou is Donderdagoggend by Livingstone-hospitaal oorlede. Dit nadat sy 'n sowat 'n week in 'n koma was." Daar word beweer sy het twee weke vroeër 'n begrafnis in KwaDwesi bygewoon en is onder van die rouklaers wie positief getoets het. News24 berig intussen Andile Lungisa van Nelson Mandelabaai-munisipaliteit het die sterfgeval aan hulle bevestig. Volgens Lungisa is die vrou se twee kinders in self-isolasie.