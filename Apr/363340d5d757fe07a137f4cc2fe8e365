DIE rustige dorpie van Port St. Johns in die Oos-Kaap is geruk deur die skoknuus dat ses inwoners positief getoets het vir Covid-19. Die ses familielede het die corona-virus opgedoen ná hulle voor die lockdown 'n begrafnis bygewoon het. Mntuwoxolo Ngudle, woordvoerder van die O.R. Tambo-distriksmunisipaliteit, sê die familie is in self-afsondering geplaas. Gesondheidswerkers van die provinsie gesondheidsdepartement is besig om mense op te spoor wat in kontak met hulle gekom het. Nomvuzo Mlombile-Cingo, die burgemeester, sê die nuus is 'n groot slag vir die dorp. Veral omdat hulle so vasberade was om hulself veilig van die virus te hou, sê Mlombile-Cingo. - News24