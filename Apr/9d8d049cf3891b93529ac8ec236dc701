’N MAN (41) van Riebeek-Wes het in die hof verskyn nadat hy in besit van 1 574 kreefsterte betrap is. Hy is oor Paasfees op Saterdag 11 April op die Weskus-pad gearresteer nadat hy by ’n padblokkade voorgekeer is. Hy het Woensdag in die rondgaande hof in Riebeek-Wes verskyn. Oortree Die waarde van die kreefsterte is sowat R157 400. Hy is aangekla vir die oortreding van die Wet op Lewende Mariene Hulpbronne. Die verdagte het ook die Rampbestuurswet in die tyd van die lockdown oortree. Kol. Andrè Traut, ’n polisiewoordvoerder, het die arrestasie bevestig.