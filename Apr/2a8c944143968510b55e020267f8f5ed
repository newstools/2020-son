HÉCTOR Camacho is in 2012 graf toe met die wete dat hy die enigste bokser in die wêreld is wat die gevreesde Roberto Durán in albei sy gevegte kon klop. Dié twee liggewigte het in hul loopbane tussen 1970 en 2010 die verbeelding van die wêreld aangegryp. Camacho (Puerto Rico) het Durán (Panama) in 1996 in Atlantic City met punte geklop en in 2001 in Denver weer so gemaak. Sugar Ray Leonard het ook twee keer met Durán afgereken, maar hul eerste ontmoeting in 1980 in Montreal verloor. Durán het 103 van sy 119 gevegte gewen en ’n allemintige 70 uitklophoue geplant. Hy was 16 keer aan die verloorkant. Camacho, daarenteen, het 88 keer deur die toue geklim en 79 keer gewen. Hy het 38 teenstanders uitgeslaan. Durán het in 2001 uitgetree en Camacho in 2010. Duran se laaste geveg – op 14 Julie 2001 in Denver – was juis teen Camacho. Camacho se voordeel bo Durán is dat hy 11 jaar jonger is. Camacho is in 2012 dood in ’n skietery. – Hannes Schoeman