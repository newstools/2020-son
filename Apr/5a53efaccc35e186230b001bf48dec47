EEN persoon is dood en 17 in die hospitaal opgeneem nadat ’n minibus-taxi en ’n Avanza reg van voor met mekaar gebots het. Unathi Binqose, woordvoerder van die Oos-Kaapse departement van vervoer, sê die ongeluk het Woensdagoggend omstreeks agtuur op die R61 naby Lusikisiki in die Oos-Kaap gebeur. Verontagsaming Binqose sê volgens die beamptes op die toneel het die minibus-taxi met 14 insittendes – ’n verontagsaming van die Covid-19-regulasies – in die rigting van die dorp gery. Dit het reg van voor gebots met die Avanza, waarin vier insittendes was. Volgens Binqose het ’n vroulike insittende van die Avanza op die toneel gesterf, terwyl die 14 insittendes van die minibus-taxi beseer is. ’n Dossier van strafbare manslag is aangelê. Binqose sê die driver van die taxi sal ook tereg staan op ’n klag wat verband hou met die verontagsaming van die Rampbestuurwet.