DANK die goeie Vader! Die celebs wat gehuur is om aanlyn lesse vir skoliere aan te bied, is in die pad gesteek. Die departement van basiese onderwys het mos besluit om celebs pleks van gekwalifiseerde opvoeders te gebruik as tutors vir sy aanlyn Stem Lockdown-skool tydens die nasionale inperking. Maar Suid-Afrikaners het goed grap gemaak van die celebs, wat heel duidelik nie aangelê is vir die werk nie. Die departement het besluit om te luister en die celebs af te dank. Mense op Twitter het die hashtag #CelebritiesAreNotTeachers gebruik om die departement te laat verstaan hulle is nie tevrede dat celebs­ sonder papiere toegelaat word om hulle kinders te onderrig nie. Regte Van die celebs wat die klasse aangebied het, is Khaya Mthethwa, Somizi Mhlongo, DJ Sbu, Mohale Motaung en Pearl Modiadie. Danksy Black Twitter het die departement nou eerder besluit om regte onderwysers as tutors vir die res van die lockdown-periode aan te stel. Halala, Black Twitter!