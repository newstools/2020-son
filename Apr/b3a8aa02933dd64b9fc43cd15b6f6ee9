JAMIE-LEE Domburg het nie ’n bang haar op haar kop nie! Toe die mede-aanbieders van die pragtige aanbieder van die ontbytprogram Expresso haar uitdaag om 90 dae sonder suiker te doen, het sy dit aangegryp. En nou, byna 90 dae later, lyk en voel die mammie van een soos ’n million bucks. Jamie-Lee sê: “Aan die begin van die jaar toe ons terugkom ná die vakansie, het die 90-days-without-sugar challenge aanlyn getrend. “ ’n Mede-aanbieder vra toe of ek so iets sou doen. “Ek het geweet 2020 gaan die jaar wees waarin ek meer gesondheidsbewus wil wees – ek wou gesonder eet en oefen.” Sondae Sy sê dit was aanvanklik moeilik, maar sy’t deurgedruk. “Sondae was die moeilikste dae, jy weet: Daai lekker groot lunch op’n Sondag. Maar ek dink as jy eers jou mind getrain het, dan is dit asof alles makliker word.” Jamie-Lee vertel sy het ’n paar kilo’s in die proses afgeskud. “Aan die begin van die challenge het ek 75 kg geweeg en nou weeg ek 67 kg. Vir my het dit nie daaroor gegaan om gewig te verloor nie, want ’n mens kan spiere bou. “Vir my was die belangrikste ding om goed te voel en vol selfvertroue te wees en te sien hoe my vel gloei en alles. “Ek is elke dag in die openbare oog, so ek voel nou baie meer confident en gemaklik.” Hoewel Jamie se 90-days challenge byna oor is, gaan sy nie nou ophou nie. Sy sê: “Dis nie my einddoel nie; ek wil meer definisie hê en meer toned wees.” Sy het ook ’n paar tips saam met ons gedeel: “Jy moet jou liggaam verstaan. Jy moet ’n gebalanseerde dieet volg. “Ek het ’n low-carb, high-fat diet gevolg, baie greens geëet en baie water gedrink.” Oukei, julle, ek gaan nou my fizzy drinks weggooi en ’n home workout doen, want ek wil ook so dêm goed soos Jamie-Lee lyk.