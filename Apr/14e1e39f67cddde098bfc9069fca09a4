SMOUSE wat voor lockdown 'n handelspermit gehad het is die enigste wie nou tydens lockdown nog besigheid mag doen. Dit sal die ekonomiese knyp so bietjie weg vat by van die traders wat tans bitter swaar trek. Grant Twigg, die mayco lid vir stedelike bestuur, sê informele handelaars kan aansoek doen vir 'n permit om tydens die lockdown-tydperk handel te dryf. "Daar is wel steeds reëls en regulasies wat gevolg moet word. "Die wie nie geregistreer is en in besit is van ’n permit, of op die Stad Kaapstad se databasis is nie, magnie handel dryf nie,” sê Twigg. Hy voeg by illegal trader mag nie handel trade nie en dit sal streng gereguleer word. Die Stad het alle informele handelsaktiwiteite opgeskort as deel van die aanvanklie lockdown regulasies. Intussen is die regulasies hersien en smouse met permitte kan weer handel dryf. Maar nie almal is so gelukkig nie oor die situasie nie. Vir Leon Salomis van Ravensmead wat al vir die afgelope 10 jaar sy groente en vrugte op die sypaadjie verkoop is dit ’n hartseer saak, omdat hy nie ’n permit-houer is nie. “Ek het drie of vier jaar gelede gegaan om te registreer maar is gesê omdat ek op 'n sekere spot trade hoef ek nie 'n permit te kry nie. “Ek was gesê dis 'n free trading spot. As ek geweet het dat dit nou 'n probleem sou veroorsaak sou ek aangedring het op 'n permit,” voeg hy by. Salomis sê hy het sedert die lockdown nie net sy inkomste verloor nie, maar ook sy werknemers omdat hy nie kon handel dryf nie. Een van die werknemers Roman Legrange vertel hy is afhanklik van die werk omdat hy vir sy familie sorg. “Ek het 'n vrou en drie kinders,” noem hy. Salomis sê hy voel nie lekker oor die hele saak nie. "Ek voel nou baie sleg dat ek nie nou kan trade nie, maar ek verstaan en respekteer die reels en regulasies en sal wag totdat ek n kans het om te registreer,” se hy. 