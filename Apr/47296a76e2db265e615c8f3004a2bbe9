DIE lockdown het die afgelope naweek nie kriminele gekeer om op verskeie besighede in die Kaapse middestad toe te slaan nie. Die Cape Town Central Improvement District (CCID) het Dinsdag gesê 16 verdagtes is die afgelope naweek gearresteer. Bob's Bar, Harrington's Revelas Fisheries en Liny's Baby Shop het almal onder die crime spree deurgeloop. Mo Hendricks, die CCID se sekuriteitsbestuurder, sê sewe verdagtes is Sondag om 10:35 by Liny's Baby Shop op die hoek van Plein- en Strandstraat naby die Kaapstad-treinstasie gearresteer. Nog drie verdagtes is Sondag gearresteer nadat hulle by Revelas Fisheries in Long Street ingebreek het met nog twee ander verdagtes wat vir huisbraak gearresteer is op die hoek van Buitengracht en Wale Street. Martinus Jenkins, CCID se public safety officer, sê twee ander verdagtes is vir inbraak by Bob's Bar gearresteer. Die verdagtes is in besit van R9 000 se drank betrap.