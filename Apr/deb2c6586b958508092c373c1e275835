ARM leerders trek aan die kortste end wat aanlyn onderrig betref. Só meen die Educators Union of South Africa noudat sekere skole leerders deur aanlyn programme tuis onderrig. Om van hierdie aanlyn programme gebruik te maak, het leerders data en ’n slimfoon, laptop of rekenaar nodig – goed wat arm leerders bloot nie het nie. Bevoorreg André de Bruyn, ’n onderwyser en Wes-Kaapse voorsitter van Eusa, het aan Son gesê baie leerders sal as gevolg hiervan ’n agterstand hê wanneer die skole eendag weer oopmaak. De Bruyn het gesê: “Ek is nie bevoorreg genoeg om vir my leerders te sê om na Google Classroom, Zoom of Cloud­school te gaan nie. “Ek moet maar van Whats­Aapp in sy eenvoudigste vorm gebruik maak en hoop vir die beste – wetende dat ek nie elkeen van die leerders sal bereik nie. “Sommige van my kinders sien hierdie online teach­ing by gevorderde skole en voel dan dat hulle agtergelaat word. Veral akademies. “Ons kan nie die armstes agterlaat nie.” De Bruyn het gesê hy is destyds self deur die un­equal onderwysstelsel en dat dit nooit herhaal mag word nie. “Om bevoorreg te wees moenie ’n blueprint wees om ’n mens te bevorder nie. “Almal moet tot dieselfde onderwys en resources toegang hê. “Destyds toe ’n state of emergency verklaar word, toe het ons nie baie skool gehad nie. “Ek ken die gevolge van un­equal education en dit gebeur nou weer.” Kerry Mauch­line, woordvoerder vir Debbie Schäfer, Wes-Kaapse minister van onderwys, sê hulle weet sekere leerders gaan weens ’n gebrek aan WiFi en data nie toegang hê tot sekere resources nie. Mauchline verduidelik: “Dis daarom belangrik dat die onderwys-inligting zero-rated is. “Op dié manier kan leerders dan verniet en regverdig toegang tot e-leer-geleenthede hê. “Dis om te verseker dat daar teen geen leerder gediskrimineer word oor hulle arm is nie.” Brief Mauchline sê voorts oor die afgelope naweek is daar reeds ’n brief aan alle groot telekommunikasiemaatskappye gestuur om te vra dat die portal zero-rated is. Sy voeg by: “Ons het reeds baie positiewe reaksies van sommige maatskappye ontvang. “Ons hoop dat die res sal volg. Dit sal help met breë toegang.”