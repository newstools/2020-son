ONNIES kan hul klaar maak vir nog twee weke by die huis onder lockdown. Met voorlopige datums sal leerders vir bietjie langer by die huis sit, met graad 12 en graad 7-leerders wie op 1 Junie 2020 na die skoolbanke sal terugkeer. Angie Motshekga, minister van basiese onderwys, het Donderdagaand aangekondig dat die onderwyssektor op 4 Mei open en voorlopig word beplan dat onderwysers op 18 Mei na die skoolgronde sal terugkeer. "Gr. 12 en gr. 7 sal op 1 Junie begin." Motshekga noem dit is voorgestelde datums wat aan die nasionale corona-beheerraad voorgelê is en deur die kabinet goedgekeur sal word. Skole sal onder streng gesondheid-voorsorgmaatreëls open, wat persoonlike beskermde-toerusting insluit. Die ander grade sal stelselmatig infasseer word. "Weens Covid-19 moes ons met 'n nuwe skoolkalender opkom. "Ons doel is om die veiligheid van leerders en onderwysers te verseker en daarom is wyd gekonsulteer met unies, beheerliggame, belange-groepe en ouers." Motshekga het ook aangekondig dat die Mei/Junie-eksamen deel van die November-eksamen sal uitmaak. Oor ouers wie nie skoolfooie kan betaal nie sê die minister die ouers moet met die skole kontak maak. "Ons moedig ouers wie kan aan om skoolfooie te betaal. Die fooie word normaalweg gebruik om beheerliggaamposte, waar onderwysers deur die beheerliggaam aangestel is, betaal." Intussen het die minister van hoër onderwys en opleiding, Blade Nzimande, bekend gemaak dat kampus-gebasseerde tersiere onderrig nie onder level-4-lockdown sal hervat word nie. Die enigste studente wie wel sal terugkeer na die kampus is kliniese studente, onder streng maatreëls. Nzimande sê daar is gesprekke wat ook met selfoonnetwerk-verskaffers plaasvind, om data aan studente te gee. Hy noem ook dat NSFAS-begunstigdes steeds finansiël ondersteun sal word. Hy het 'n beroep gedoen op studente om seker te maak hul regte selfoon-nommer by hul tersiëre-instelling geregistreer is, om toegang tot die data te kry.