PAST. Winston Fortuin van Charlesville sê sy eerste single, “Alles vir Jou en vir My”, lê al lank op sy hart. “Die lied is in 2004 gebore op toer deur die Transkei saam met die gospelgroep Christen Explain­ers.” Fortuin sê sy vrou, Candice, en sy kerk, Jubilee Life Ministries, sy vriende en sy omstandighede is sy inspirasie. “Ek is dankbaar vir my lewe en my vrou. Jare gelede het ek ’n onderhoud op TV gekyk en die volgende woorde het my diep getref: ‘Life is a gift from God and what you make of your life, is a gift to God.’ ” Fortuin sê hy sou nooit kon dink ’n pandemie sou ons tref nie. “Ek is nie geaffekteer nie, maar dit raak ons harte diep wanneer ons dié sien wat wel weens die virus gesterf het. Ons gebede gaan uit aan die families. “Dit is so ongelooflik om te dink aan hoe baie alles kan verander, maar God weet wat Hy doen en ek berus my daarby. “In dié tyd weet jy en jou familie julle is veilig onder die beskerming van die Allerhoogste, maar ons moet versigtig wees. “Kom ons wees gehoorsaam aan die regering en werk saam deur by die huis te bly.” Kontak hom by 071 255 2008 of winstonfortuinmusic@gmail. com.