DIE veelsydige krieketspeler Marquin Tom Loutz (29) van die Willows Krieketklub in Grahamstad sien geweldig uit na die toekoms. Loutz is al geruime tyd een van Willows se groot staatmakers. Hy het ná sy debuut in 2012 die wêreld aan die brand gekolf in die Grahamstad Krieketraad (GCB) se Eerste Liga. Loutz het in sy debuut 123 lopies teen Port Alfred aangeteken. Dit nadat ’n vriend hom vroegoggend wakkergeklop het omdat Willows ’n tekort aan spelers gehad het. Loutz het net geweet van straatbal-krieket en daardie dag was sy eerste game met die harde rooi bal. Daarna het hy die honderdtalle ingeryg vir Willows en baie games vir die klub gewen. Bekroon Hy onthou sy beste game teen Salem ’n paar seisoene terug toe hy ’n onoorwonne 137 lopies aangeteken het. Loutz is ook verlede seisoen bekroon as Willows se speler van die jaar en het weggestap met sewe ander toekennings. Hy is vereer op die OP Krieketunie se jaarlikse prysuitdeling as Plattelandse Speler van die Jaar. Die GCB het hom ook as die beste speler vereer op sy toekenningsaand. Hy hoop om raakgesien te word en sodoende ’n kontrak los te slaan by een van die provinsies. mag. Loutz werk geweldig hard aan sy spel en is een van die voorste veelsydige spelers in die liga. Hy is ook ’n giftige draaibouler en volg die spore van die legendariese Chusta Daniels. Loutz het verlede seisoen uitgeblink vir OP Platteland as die beste speler met beide kolf en bal. Hy speel al geruime tyd nou vir die OP Platteland-span en is een van hulle staatmakers. Loutz mik ook om eendag vir die Proteas te speel en sy gunsteling speler is Rassie van der Dussen. Loutz ’n “big hitter” soos baie hom noem spog met die meeste sesse en grenshou in die GCB-liga vir die afgelope twee seisoene en het ook sy beste boulontleding van 7/14 teen Makana Sona hierdie seisoen bemag. “Al wat ek wil doen is om kliphard te werk om te presteer sodat iemand my raak sien, want niks is onmoontlik nie. Ek wil ook meer doen om Willows te help om Eerste liga te wen en een van die beste all rounders in die league te wees. Mello Daniels is altyd die een wat my motiveer om my beste te doen en sal my altyd aanspoor en se wat ek moet aan werk en wat hy sien is nie reg nie.” Loutz is bekend vir sy groot houe en is n wedstryd wenner. Hy is nog jonk en kan nog baie ver kom. Hy wil volgende seisoen probeer die SA Platteland span maak en oefen baie hard.