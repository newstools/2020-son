TEN spyte van die nasionale lockdown is daar steeds jong mense wat mekaar boelie en slegsê in die social media. Só sê Karen Kemp, ’n maatskaplike aktivis en lay counsellor van die Baaise Northerns. Volgens Kemp weet sy van twee youngsters wat suicidal is oor hulle in die social media sleggesê word. Sy sê hulle selfmoordgedagtes spruit uit die feit dat hulle nie face to face met vriende daaroor kan praat nie. Kemp sê sy kry ook talle oproepe van mense wat alleen woon en haar meedeel dat hulle as gevolg van die lockdown baie eensaam is. Volgens Kemp eet hierdie mense nie en hulle voel hulle is weggegooi en niemand gee vir hulle om nie. Sy sê sy kry oproepe van mense wat bedruk voel oor hulle skielik hul inkomste kwyt is. Sy sê hulle vertel haar van die pressure wat daar is om die familie te voed. Sy deel ook dat sy calls kry van mans wat sê hulle voel reg om moed op te gee. Vroue Volgens Kemp het sy sedert die begin van die nasionale lockdown sowat 15 oproepe gekry wat handel oor abuse. Verder sê sy sy het al oproepe van mans gekry wat sê hulle voel useless en daar is niks wat hulle daaromtrent kan doen nie. Die mans kla ook dat hulle vroue op hulle werk. Van die mans sê aan Kemp hulle vroue wéét dis lockdown, so, waar is hulle veronderstel om nou geld te kry? Volgens Kemp is daar ook vroue wat haar bel en sê hulle mans haal hul frustrasies op hulle uit oor hulle (die mans) nêrens mag rondbeweeg nie.