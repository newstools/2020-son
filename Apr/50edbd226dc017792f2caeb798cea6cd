DIE Stad Kaapstad is skerp veroordeel nadat hy die media verbied het by die tydelike herberg vir haweloses in Strandfontein. Sowat 1 500 dakloses word op die Strandfontein-sportveld gehuisves om die verspreiding van die corona-virus te probeer beperk. Son is vroeër dié week toegang tot die shelter geweier. Dr. Zahid Badroodien, die Stad se mayco-lid belas met gesondheid, het ons ingelig ons moet per e-pos met die Stad se kommunikasiedepartement toegang reël. Niemand het egter gereageer op die e-pos wat Son Maandag al gestuur het nie. Weer Wetstoepassers het Son gister weer toegang tot die shelter geweier. Die ANC-leier in die wet­gewer, Cameron Dugmore, die ANC-hoofsweep, Pat Lekker, en die opposisieleier, Xolani Sotashe, is ook vandeesweek toegang daar geweier. ’n Woordvoerder van die Khoisan Defiance Campaign, Sammy Claassen, veroordeel die Stad dat hy die media en politici toegang tot die shelter verbied. “Ons eis spoedige aksie en onmiddellike toegang vir alle media by die shelter. Ons eis deursigtigheid.”