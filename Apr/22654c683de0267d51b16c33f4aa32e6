DIE Wes-Kaap kan tot 80 000 Covid-19-gevalle gelyk in sy peak hê. Die provinsie se premier, Alan Winde, het die media ingelig oor die Wes-Kaapse regering se planne vir die pandemie. Volgens Winde dui huidige data daarop dat 90% van Covid-19-pasiënte­ nie hospitaalbehandeling gaan vereis nie. Winde het gesê hulle verwag tydens peak om ’n tekort van 1 700 beddens in die openbare sektor te hê. Die departement het planne om veldhospitale op te rig om te help met die krisis. Tot dusver het meer as 220 mense in die Wes-Kaap herstel. Teen Dinsdagmiddag was 47 gesondheidswerkers positief getoets. Landswyd is daar nou 3 465 bevestigde gevalle van Covid-19. 1 055 mense het al herstel. Dit sluit nurses, laboratoriumwerkers, portiere en security guards in. Die Wes-Kaap het tans R44 miljoen se personal protective equipment (PPE) beskikbaar gestel, met R185 miljoen se PPE wat reeds bestel is om werkers te beskerm. Volgens Winde het meer as 1 000 mense reeds gevolunteer om die Covid-19-pandemie te help beveg. Meer as 3 000 toetse word tans per dag in die openbare sektor gedoen. Winde verwag dat dit teen die einde van die maand 4 000 per dag sal bereik. Volgens dr. Keith Cloete, hoof van die Wes-Kaapse gesondheidsdepartement, vind hulle baie van die positiewe gevalle by fabrieke, supermarkte en ander werkplekke. Uitdaging Cloete sê hul strategie is om hotspots te identifiseer, mense te screen, te toets en dan onder kwarantyn in isolasie te plaas. Die groot uitdaging is dat baie mense – as gevolg van die sosio-ekonomiese toestande in die land – nie by die huis onder kwarantyn geplaas kan word nie. “Ons moet plekke beskikbaar stel waar mense onder kwarantyn geplaas kan word. “Daar is tans 546 uit 929 beddens in gebruik vir dié doel. “Daar is nog 8 000-plus beddens in die privaat sektor (hotelle, bed and breakfasts) en 1 000 by staats­fasiliteite beskikbaar vir dié doel.” Daar is tans 100 mense in isolasie en 340 onder kwarantyn. Intussen sê Winde ons is onder rampbestuur-regulasies en probeer beweging soveel as moontlik beperk. Hy het gereageer op vrae oor talle wat hul naaste wil help met ’n kospakkie. “Die kospakkies is ’n groot issue en dit is dié naweek bespreek in ’n vergadering tussen die president, ministers en nege provinsiale premiers. “Dié wat wil help, moet kontak maak met die provinsiale departement van maatskap­like ontwikkeling, geregis­treerde nie-regeringsorganisasies in hul omgewing of hul plaaslike munisipaliteit.” Winde erken dat daar pogings deur talle is, maar sy kommer is die missing middel.