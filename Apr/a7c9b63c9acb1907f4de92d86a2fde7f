DIE Kaapse jokkie Grant van Niekerk het uiteindelik die ware rede onthul oor waarom die Hongkongse wedrenklub hom onlangs in die pad gesteek het. Van Niekerk sê op Instagram hy en sy girlfriend was op 2 April in ’n stryery betrokke waartydens sy ’n voetbesering opgedoen het. “Ek is werklik spyt oor die voorval. Mense het links en regs begin bespiegel, en valse beskuldiging en aantygings is deur die publiek gemaak. Verloor “Ek en my girlfriend het besluit om as ’n couple vorentoe te beweeg. “Dié private en persoonlike voorval is die rede waarom ek my lisensie verloor het.” In ’n berig op Phumelela se webblad skryf Tom Biddington van die South China­ MorningPost die groot les hieruit is dat geweld teen vroue onaanvaarbaar is. Biddington sê ook die klub se rede vir Van Niekerk se afdanking was vaag, onaanvaarbaar en onvolledig. Voorbeeld Volgens Biddington het die voorval op die klub se gronde plaasgevind en daar was alkohol betrokke. Hy sê ook die klub verdien lof vir sy vinnige en besliste optrede. Biddington sê ook dié soort voorval is té belangrik om net begrawe of geïgnoreer te word – en dit moet as voorbeeld gebruik word. Hy meen mense in hoëprofiel-posisies moet verantwoordelik gehou word vir hul dade – nes enige ander persoon.