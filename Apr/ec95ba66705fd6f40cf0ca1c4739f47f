DIE lockdown laat Suid-Afrikaners desperate goed aanvang om die streng regulasies te omseil. ’n Man is Vrydag gearresteer by ’n roadblock op die N12. Dít nadat hy glo sy girlfriend van Gauteng tot in Mpumalanga probeer smokkel het  – in die boot van sy kar. Die Gautengse MEC vir gemeenskapsveiligheid, Faith Mazibuko, sê die man is deur lede van Law Enforcement gestop, waarna hy gevra is om die boot oop te maak. En toe vind hulle die vrou. In ’n video wat op WhatsApp versprei is, kan jy hoor hoe die cops lag oor die vrou in die boot. Dít terwyl die bedremmelde vrou uitklim en haar skoene aantrek. Gearresteer ’n Man kan gehoor word waar hy vra of sy oukei is. ’n Man, seker ’n law enforcement cop, praat dan van human trafficking en dat die bestuurder gearresteer moet word. Mazibuko sê die man én vrou is op die spot gearresteer nadat die vrou erken het sy het ingestem om “gesmokkel” te word. Kragtens huidige regulasies word enige reise tussen provinsies, metro’s en distrikte verbied. Roadblocks word opgestel om dié reëls te bekragtig. Noodsaaklike en dienswerkers word egter toegelaat om deur die roadblocks te gaan. Reise tussen streke word ook nie toegelaat nie, behalwe vir noodsaaklike goedere en vragte. – News24