DIE groep sonder winsbejag wat die skep van nuwe emoji’s behartig, sê weens die Covid-19-pandemie sal daar geen nuwe karakters in 2021 bygevoeg word nie. Unicode Consortium sê weergawe 14.0 van die Unicode-standaard sou oorspronklik in Maart 2021 bekend gestel word, maar dit is met ses maande uitgestel na September 2021. Die groep verduidelik nuwe emoji’s wat as deel van ’n nuwe Unicode-standaard bekend gestel word, het nege maande nodig om kommersieel op fone beskikbaar te wees. Dít is waarom daar nie in 2021 nuwe emoji’s sal wees nie. – UPI