DIE polisie ondersoek die minister van kommunikasie, Stella Ndabeni-Abrahams, wie die afgelope week deur pres. Cyril Ramaphosa op spesiale verlof geplaas is. Die optrede deur die president kom nadat die minister middagete saam met 'n vriend, die voormalige adjunk-minister Mduduzi Manana, gehad het. Dit terwyl die land onder lockdown is en sulke gesellighede tans onder streng regulasies verbied word. Manana het 'n foto van die samesyn op sy Instagram gelaai, en dit later weer afgehaal maar nie voor Suid-Afrikaners screenshots daarvan kon neem nie. Ramaphosa het die minister op twee maande verlof geplaas waarvan een betaalde verlof en die ander onbetaalde verlof is. Vir die EFF was dit nie genoeg nie en het die party 'n klag by die polisie teen die minister gemaak, vir oortreding van die wet. TimesLive berig dat ondersoekbeamptes het met Ndabeni-Abrahams en aanklaers vergader. Hulle berig verder dat die minister van polisie, Bheki Cele, Vrydag by 'n geleentheid in die Oos-Kaap gesÃª het: "Die president het nie net opgetree teen die minister nie maar ook wetstoepassingsagentskappe opdrag gegee om aan die saak te werk."