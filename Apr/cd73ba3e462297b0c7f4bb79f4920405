AMERIKA se oorheersing van WWE-titels oor baie jare het Sondagaand in Florida, Amerika, uiteindelik tot ’n einde gekom. Die man wat daarvoor verantwoordelik is, is Drew McIntyre, wat die eerste Brit geword het om dié organisasie se swaargewigkroon te dra. Hy het Brock Lesnar weer ’n keer geklop om met die louere weg te stap. McIntyre het met drie dodelike volstruisskoppe die geveg beklink. Die WrestleMania-toernooi van 36 gevegte was die grootste nóg en een wat streaming fans nooit sal vergeet nie. The Undertaker en Kevin Owens was ander uitblinkers. The Undertaker was op sy allerbeste toe hy AJ Styles uitoorlê het, terwyl Owens met Seth Rollins afgereken het. Becky Lynch het die vrouetitel behou wat sy verlede maand gewen het toe sy Shayna Baszler uitoorlê het. Daar is wyd bespiegel dat Baszler die kroon sou dra, maar Lynch het uiteindelik verdien om weer met die gordel weg te stap. Charlotte Flair het die NXT Women’s Cham­pionship gewen toe sy met Rhea Ripley klaar gespeel het. In die sosiale media sê ene Veronica Le Strange: “Ek is verheug. “Ek is so bly vir jou @DMcIntyre­WWE! Ek het gegil en gehuil. Loop oor van trots. Geluk! Jy’t dit sowaar gedoen. SKOTLAND!”