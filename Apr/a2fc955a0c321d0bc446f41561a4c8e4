'N BEWAARDER van die Goodwood-gevangenis is dood aan implikasies wat deur die corona-virus veroorsaak is. Volgens Singabakho Nxumalo, nasionale woordvoerder van die departement van korrektiewe dienste, het twee beamptes van die gevangenis positief getoets vir die virus.  Een van die beamptes is Maandagaand dood. “‘n Ondersoek deur die gesondheidsdepartement sal bepaal wat die oorsaak van sy dood is. Net een inmate van tronke in die Wes-Kaap is sover positief getoets. "Altesaam 35 beamptes in die provinsie het die virus onder lede.  Hulle vorm deel van 138  bewaarders en inmates van regoor Suid-Afrika wat postief getoets is vir die virus. "Drie beamptes het volkome herstel. Sewe gevangenes van die Kgosi Mampuru II tronk in Gauteng is postief getoets terwyl 56 inmates in die Oos-Kaap positief getoets het." Nxumalo het die departement van gesondheid bedank vir hul deurlopende samewerking om te keer dat die virus nog verder versprei. “Dankie dat julle ook julle beste doen om diegene wat met die virus besmet is, te versorg.” Volgens hom word massa-siftingstoetse regoor alle korrektiewe sentrums steeds voortgesit om hotspots te identifiseer en te keer dat ‘n ondenkbare verspreiding plaasvind. 