SHOPPING blyk belangriker te wees as hulle gesondheid. Só kon Humansdorp gister beskryf word: Baie min mense was in sig vir screenings, maar het wel tyd gehad vir inkopies doen. Humansdorp is een van die eerste dorpe waar die beamptes toegeslaan het met die provinsiale roll-out van grootskaalse toetse vir Covid-19. Daar is tans twee bevestigde corona-gevalle in die dorp. Nuus wat inwoners diep bang maak. Skyt, skytbang. Gisteroggend is gekenmerk deur sporadiese screenings wat plaasgevind het. Lede van die plaaslike polisie-, brandweertakke en paramedici is ook aan hierdie toetse onderwerp. Mense het nie in groot getalle gegaan vir screening nie. By Shoprite het talle eerder in ’n lyn gewag om te gaan shop. So bang soos wat mense vir die corona-virus is, was groceries net hoër op hulle to-do-lysie as om te gaan uitvind of hulle nie dalk die gevreesde virus onder lede het nie. Nicolene Lewis (19), ’n inwoner, sê die virus maak haar bekommerd, maar voeg by sy is verlig dat daar nog nie ’n groot uitbreking van Covid-19 by hulle is nie. Die 27-jarige Christine Goliath sê sy is ook ’n bietjie bangerig, want ’n mens kan niks vertrou nie. “Dit is hoekom dit belangrik is om onderdanig te wees en te luister na pres. Cyril Ramaphosa,” meen Goliath. Winkel Annadine Rondganger (31), ’n vriendin, sê sy weet nie wat die impak op ’n klein plek soos Humansdorp sal wees nie. “Ek hou maar die kinders by die huis en ons gaan net winkel toe.” Lyndon Paarwater (30) sê almal is onkant gevang deur die pandemie. Volgens hom is Suid-Afrika nie eintlik voorbereid vir die siekte nie. “Ons is nog ’n ontwikke­lende land en daarom is education baie belangrik. “Mense moet die verskil tussen flu en dié virus ken,” het hy gesê. Damion Paarwater, sy neef, sê hy hou hom maar besig by die huis en vermy sover moontlik die strate.