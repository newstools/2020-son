ITALIË se top-sokkerklubs verwag dat alles gou na normaal sal terugkeer om die huidige seisoen af ??te handel. ’n Konsensus is onlangs bereik nadat ál 20 spanne in Serie A saamgestem het om die 2019-’20-seisoen te voltooi. Alles staan tans stil weens die corona-virus-pandemie, met talle klubs – waaronder Sampdoria en Torino – wat voorheen die voltooiing van die seisoen teengestaan ??het. Die klub Brescia het dit selfs so ver gevat en gesê hy verkies om wedstryde te verbeur eerder as om veld toe te gaan. Selfs klubs wat groot rivals op die veld is, het nou hul verskille begrawe. “Die Serie A se algemene vergadering het met ’n eenparige stem van ál 20 klubs, wat deur ’n videokonferensie gekoppel is, die voorneme gesteun om die 2019-’20-seisoen te voltooi as die regering dit sou toelaat,” lui ’n Serie A-verklaring. “Maar die vooruitsig dat wedstryde gespeel word, selfs agter geslote deure, is nog vir baie weke onwaarskynlik,” word bygevoeg. Relegasie Daar is nog 12 van die 38 wedstryde oor wat gespeel moet word, terwyl verskeie spanne ook uitstaande wedstryde het. Juventus gee tans die pas aan met 63 punte ná 26 wedstryde, een voor Lazio, terwyl Lecce, SPAL en Brescia die drie spanne is wat teen relegasie veg. – AP