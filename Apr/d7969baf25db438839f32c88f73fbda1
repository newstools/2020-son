NÁ SY toespraak Donderdagaand oor die lockdown se pad vorentoe het pres. Cyril Ramaphosa na die kamera gekyk, geknik, teruggetree en sy masker probeer aansit. Sy vingers het met die strêppies gesukkel, die rek het uit sy hand geglip, hy’t dit gegryp en oor sy oor gekry, maar toe sit die masker oor sy oë ... Hy’t dit gou-gou reggetrek en weggestap, maar minute later het die meme-fabriek aan die werk gespring. Wys jou net, ons het darem nog nie ons humorsin tydens die lockdown verloor nie! Ons wens die prez sterkte toe! – Eie verslaggewer