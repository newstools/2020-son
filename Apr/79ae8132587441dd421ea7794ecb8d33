PRES. Cyril Ramaphosa het sy meegevoel betuig ná die dood van genl. Constand Viljoen, stigter van die Vryheidsfront Plus, berig News24. Genl. Viljoen (86), wat Vrydag op sy plaas naby Ohrigstad in Limpopo oorlede is, was in die apartheidsjare (vanaf 1980) ook hoof van die Suid-Afrikaanse Weermag. Ramaphosa het simpatie met Viljoen se weduwee, Ristie, sy familie, vriende en politieke vennote betuig. Hy’t gesê Viljoen sal daarvoor onthou word dat hy konserwatiewe bewegings beïnvloed het om planne vir militêre verset teen die demokratiese oorgang te laat vaar.