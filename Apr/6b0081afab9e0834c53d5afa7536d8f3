GAAN die prez ons uitroepe van sukkel antwoord? Só het almal Dinsdagaand gewonder terwyl hulle tot ná 20:30 gewag het om te luister. Gaan daar bietjie verligting kom? Wat is die plan om lewe terug te blaas in die ekonomie van die land wat feitlik totaal ineengestort het? Opmerklik moeg, maar steeds statig soos altyd, het ons prez gaan sit en kalm begin praat: “Dis 25 dae later en dit het baie van ons almal geverg en jul lewens totaal omgekrap. “Dit raak ons ekonomie van individue tot by groot besighede. Maar die lockdown was absoluut nodig en het bewys dit werk. “Die land is nog in die vroeë stadium van die pandemie en gesondheidsingrypings is nou die belangrikste met 58 lewens wat reeds verloor is.” Hy noem ook dat ons lewe nooit weer dieselfde gaan wees nie maar met saamstaan kan ons die uitdaging tackle. Ramaphosa verduidelik dat ons nou beweeg in die tweede fase waar die ekonomie in die land gestabiliseer moet word. Daarvoor is ’n allemintige bedrag van R500 miljard bewillig. Dis 10% van die land se bruto binnelandse produk. “Die derde fase is om die ekonomie te begin herstel. “Die die tyd wanneer die ekonomie gestimuleer en herstel moet word. Ons sál herstel,” beloof Ramaphosa. “Oor die laaste paar dae was ons in konsultasie gewees met alle rolspelers en het indringend oor die ekonomie van die land gepraat. Eerstens is daar gekonsentreer op ’n massiewe gesondheidsprogram. Dan moet mense se jobs gered word. Die fondse sal kom uit die UIF, asook globale rolspelers, soos die Wêreldbank en Internasionale Monetêre Fonds wat genader is vir befondsing. Befondsing wat daaruit gekry sal word, sal grotendeels gaan vir die gesondheidsbegroting en PPE vir gesondheidswerkers. Die lockdown het munisipaliteite ook lelik geraak en hulle sal ook na gekyk word om in besigheid te bly. Toe gee Ramaphosa baie goeie nuus. Vir haweloses wat dit nog nie het nie, sal daar kos en huisvesting beskikbaar gestel word. Ramaphosa is ook baie bekommerd oor die groot uitroepe van brandarm en baie honger mense regdeur die land. “Die getalle het ál meer geword,” noem hy. Armoede en hongersnood het vir baie ingetree. Hy sê: “Ons gaan ’n ses maande corona-virus grant gee aan die mees weerloses. Die wat kindertoelaes kry, sal in Mei R300 ekstra kry en van Junie tot Oktober ’n ekstra R500. Alle ander grants is vir die volgende ses maande R250 meer. ’n Spesiale grant van R350 per maand vir die volgende ses maande sal ook betaal word aan alle mense wat werkloos is. Daar sal gekommunikeer word hoe mense daarvoor aansoek kan doen. Aan die voedselfront sal Sassa in die komende dae planne onthul vir kosplanne en vouchers en cash transfers vir mense. Om onmiddellike nood te verlig, is 250 000 kospakkies oor die volgende 14 dae bewillig wat landwyd uitgedeel sal word. Red “Korrupsie hiermee sal nie geduld word nie,” waarsku hy. Vir werkloses is ’n R1 miljard-fonds gestig om jobs te probeer red of nuwes mee te skep. “Ons help steeds met lenings en ondersteuning,” sê die president. Hy belowe ook dat spaza shop-eienaars ondersteun sal word. Hy noem ook van ’n bankskema. Baie van die banke is klaar besig om die produk reg te kry vir die einde van die maand. In die taxibedryf gaan daar ’n vier maande holiday wees vir die betaling van hul belasting. Besigheid gaan in fases heropen en hy sal môre meer hieroor praat.