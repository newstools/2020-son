DIE DA het dié week uitgevaar teen die Oos-Kaapse premier, Oscar Mabuyane, en gesê hy moet die provinsie se plan deel oor hoe hulle in die Oos-Kaap met Covid-19 gaan deal. Jane Cowley, Oos-Kaapse DA-skaduminister van gesondheid, sê die party verwelkom die planne wat die premier ingestel het vir die verligting van die impak van Covid-19 op die provinsie se ekonomie wanneer die lockdown verby is. Sy sê egter daar word maar min gesê oor wat die provinsie oor die volgende paar weke vanuit ’n gesondheidsoogpunt gaan doen om met die pandemie te deal. Cowley sê sy het ’n skrywe gerig aan die premier en die LUR vir gesondheid, Sindiswa Gomba, waarin sy ’n beroep op hulle doen om hul planne en uitdagings aan die publiek te verduidelik. Sy sê die siekte is reeds in sy tweede fase in die provinsie. Volgens haar is dit nie meer net reisigers wat dit inbring nie, daar is nou cluster-oordrag ook. Volgens haar beteken dit dat fase 3, wat plaaslike verspreiding insluit, en fase 4, wat wye gemeenskapsverspreiding insluit, nie te ver vorentoe lê nie. Sy sê inligting is noodsaaklik wanneer ’n mens gekonfronteer word met ’n siekte van dié aard. Volgens Cowley is daar ’n ernstige gebrek aan kommunikasie vanaf die premier en die provinsiale gesondheidsdepartement. Sy sê dié pandemie gaan almal raak. Volgens haar het die virus nie politieke bande nie en dit ken ook geen perke wat ras, godsdiens en sosio-ekonomiese omstandighede betref nie. Sy sê almal het die reg om te weet watter planne in werking gestel is om dit te beveg. Volgens Cowley moet die premier en LUR gereeld kommunikeer oor die volgende::