HY IS die ware Jakob – ’n mediese dokter wat met ’n sokkerbal kan toor. Nasief van der Schyff is 42-jarige kardiolooog van Bergvliet. Hy het in 2000 gegradueer en werk al 20 jaar in dié bedryf. In 2007 het hy as ’n hartspesialis gekwalifiseer. Hy werk vir die staatshospitaal Victoria in Wynberg en is ’n senior dosent by die Universiteit van Kaapstad. Daarby is die sokkerfanatikus in beheer van die sokkerklub Tramway FC se juniors. Hy coach die laities al 13 jaar. In 2017 het Van der Schyff Tramway se o. 12-span na Swede geneem om aan die Gothia Cup deel te neem. Hy is ook onlangs aangestel om Safa Cape Town se corona-virus-taakspan te lei. Hy doen sy deel deur te help om sokkeraktiwiteite stop te sit. Hy sê die nasionale beheerliggaam was aanvanklik huiwerig om sokker tot ’n halt te bring. In ’n brief wat Van der Schyff aan Safa se president, Danny Jordaan, geskryf het, het hy ’n sterk saak gemaak oor die gevaar van die pandemie en eindelik het die owerhede saamgestem. “Dit is toe aan Safa CT se mediese komitee voorgestel dat ’n strategie geïmplementeer word om die verspreiding van die virus te bekamp. “Ons is in ’n moeilike tyd. Dis belangrik om social distancing te handhaaf en voorkomingsmaatreëls te tref om die infections te beperk.” Van der Schyff sê ook dit is van groot belang dat ons mense deeglik ingelig word oor die corona-virus. Daarom het hy besluit om die sokkerspelers en die gemeenskap te help. Dit is veral belangrik dat mense in die hoërisiko-kategorie vir die toets gaan. Hy sê ook die verlenging van die inperking gee aan almal die geleentheid om seker te maak hulle gehoorsaam die lockdown-reëls. “Ons het nou vir baie dinge die power van tegnologie. “Wat belangriker is, is dat die klubs en spelers nie ophou oefen nie. Die gebruik van aanlyn oefeninge en programme sal help om die skerpheid en fiksheid te behou en die liggaam in ’n puik toestand te hou.” Van der Schyff sê die spelers moet verder seker maak hulle eet die regte kos sodat hulle nie in dié tyd ekstra gewig aansit nie. Volgens hom het sy in­volvement in sokker hom laat besef dis belangrik om mense te help en uit te reik na footballers. Hy sê sokker is een van die grootste sportkodes in Kaapstad. Dus meen hy dis nodig om unieke maniere te vind om social distancing te handhaaf terwyl spelers tuis oefen.