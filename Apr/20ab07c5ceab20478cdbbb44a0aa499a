TWEE van Afrika se grootste sokkerlegendes, Didier Drogba en Samuel Eto’o, het behoorlik die messe uit ná “rassistiese” uitlatings deur twee Franse dokters wat die corona-krisis betref. Dié medical experts het gemeen ander toetse moet op mense van die Afrika-kontinent uitgevoer word. Dit sal parallel loop met die proewe in Europa en Australië. Daar word gehoop dat BCG, die entstof teen tuberkulose dalk affektief kan wees teen Covid-19. Die experts is egter gekritiseer vir hulle keuse van woorde oor Afrika. Dr. Jean-Paul Mira, hoof van intensiewe sorg in die Cochin-hospitaal in Parys, het bespiegel dat toetsing in Europa moeiliker sou wees omdat gesondheidswerkers daar hulleself met persoonlike beskerm­ingstoerusting kan beskerm. Hy het gesê: “As ek uitlokkend kan wees, moet ons dan nie hierdie studie in Afrika doen nie, waar daar geen maskers, geen behandelings of resussitasie is nie? “Dit is soos dit al elders gedoen is in sommige vigsstudies. “Ons toets dinge op prostitute omdat ons weet hulle is baie blootgestel en hulle beskerm hulleself nie.” Die navorsingshoof dr. Camille Locht, het reageer: “U is reg. Ons sal ernstig daaroor moet dink.” Dít het groot woede ontlok en ná kritiek vanuit alle oorde het Mira verskoning gevra vir sy opmerkings. Die legende van Chelsea en die Ivoorkus, Drogba, sê boos: “Dit is ondenkbaar dat ons dit aanhoudend aanvaar. “Afrika is nie ’n lab nie. Ek veroordeel hierdie ernstige rassistiese en minagtende opmerkings ten sterkste. “Help ons om lewens in Afrika te red en die verspreiding van hierdie virus, wat die hele wêreld destabiliseer, te stop, pleks van ons as labrats te beskou. “Dit is absurd!” aldus Drogba. – AP