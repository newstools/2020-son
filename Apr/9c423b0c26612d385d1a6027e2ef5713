BAYERN München het gister vir die eerste keer sedert die Bundesliga-veldtog deur die corona-virus-pandemie stopgesit is, weer begin oefen. Dis nadat die Duitse Bundesliga sedert 13 Maart stop gesit is weens Covid-19. Die Duitse sokkervereniging het aanbeveel dat klubs eers van Sondag 5 April weer begin oefen. Die verwagting is dat Bayern sy spelers in klein groepe sal verwelkom. “Oefensessies sal nou plaasvind sonder enige lede van die publiek teenwoordig,” lees Bayern se verklaring. “Om die verspreiding van die corona-virus te voorkom, vra FC Bayern sy fans om voort te gaan om die instruksies van die owerhede te gehoorsaam deur asseblief nie na Bayern se oefenveld te kom nie.” Die Bundesliga is tot minstens 30 April opgeskort ná ’n vergadering met die klubs verlede Dinsdag. – AP