EEN van die gewildste eetplekke het laat weet dat hulle nie sommer gou na lockdown gaan oopmaak nie. Spur-liefhebbers sal langer moet wag om weer aan 'n lekker T-bone steak of hul gewilde buffalo wings te smul. Die restaurantgroep het aan hulle landlords laat weet dat hulle nie gaan oopmaak na die lockdown nie. Hulle meen dit sal kommersiële selfmoord wees. Spur se bedryfshoof, Mark Farrelly, sê behalwe vir ’n paar van die groep se Rocomamas-eetplekke, sal alle Spur- en Panarottis-restaurante gesluit bly solank as wat daar ’n beperking op die aantal kliënte is en tot wanneer hulle drank kan verkoop. “Gemiddeld het ons omset met meer as 70% gedaal, en dit het onmoontlik geblyk om ’n lewensvatbare onderneming te bedryf met die beperkings,” sê Farrelly. - Business Insider 