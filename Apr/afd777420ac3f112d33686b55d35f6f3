SAAM met die aankondiging dat die positief bevestigde Covid-19 gevalle in die land gestyf het, is aangekondig dat die virus nou besig is om na arm gemeenskappe te versprei. Zweli Mkhize, nasionale minister van gesondheid, sÃª die aantal positief bevestigde gevalle van die corona-virus het met 27 tot 1380 gestyg. "Daar is 44202 mense getoets, meestal by private labratoriums en net meer as 6000 by openbare gesondheidlabs." "Die afname in die toename-rate is weens die grens wat gesluit is en gedwonge kwarantyn op reisigers in die land. Lockdown het plaaslike infeksies ook vertraag met geen groot byeenkomste en oorvol vervoer soos treine, busse en taxis." Die minister het diegene in arm gebiede wie ligte simptome toon gemaan om nie dadelik vir hulp te soek nie. "Ons toetskriteria is reaktief en beperk. Ons het dus nie 'n ware prentjie nie, al praat ons van 45000 toetse is dit gegewe die grootte van die bevolking nog te laag." Mkhize het ook 'n beroep op gemeenskapsleiers gedoen om te help om die boodskap te versprei dat mense by die huis moet bly. "Volgende maand begin die griep-seisoen en dan het ons 'n oorvloed van mense in ons hospitale en klinieke. "Die klein styging nou is dalk die kalmte voor die storm. Daar mag dalk nie baie waarskuwings voor 'n styging wees nie." Volgens die minister word daar vir die ergste beplan maar op die beste gehoop. "Die gedrag van die gemeenskap maak saak en is belangrik. "Vat dit ernstig en gaan net uit vir noodsaaklike produkte." 