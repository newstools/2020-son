AMPER 100 mense is die afgelope naweek in Gauteng vir die ootreding van lockdown-regulasies gearresteer. Die operasie waarin 97 mense gearresteer is, is deur Bheki Cele, die minister van polisie, en Faith Mazibuko, LUR vir gemeenskapsveiligheid in Gauteng, gelei. Die oortredings sluit in die verkoop van drank, die besit van dwelms asook 'n taxi wat 22 passasiers, insluitend kinders, vervoer het. By een van die roadblocks is 'n taxi deursoek en is 'n onwettige vuurwapen in een van die sakke gevind. "Dit was toe dat die driver bevestig het dat die bagasie eintlik aan 'n aantal ander passasiers behoort wat hy voor die roadblock uitgelaai het. Volgens die driver het die passasiers nie permitte gehad om rond te beweeg nie," sÃª brig. Mathapelo Peters, 'n polisiewoordvoerder. - News24