DIE cops se patrollies oor die Kaapse metropool heen het die naweek weer vrugte afgewerp. Vrydag het cops op patrollie in Marikana, Philippi-Oos, drie verdagte mans opgemerk. Toe hulle die verdagtes deursoek, is ’n ongelisensieerde vuurwapen ontdek. Die mans is gearresteer. Hulle sal binnekort in die hof verskyn. Deursoek In Gugulethu is twee verdagtes by ’n padblokkade gearresteer oor hulle onwettige sigarette by hulle gehad het. Toe die twee verdagtes by die polisiestasie aankom, het hulle boonop probeer om die cops met R2 000 te bribe. Saterdag het die bloues inligting opgevolg oor onwettige drankverkope in Tomstraat in New Crossroads. Sers. Noloyiso Rwexana, ’n polisiewoordvoerder, sê die perseel is deursoek en daar is drank gevind. ’n Verdagte (43) is summier in hegtenis geneem.