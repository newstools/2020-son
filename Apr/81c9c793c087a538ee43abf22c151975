'N DIABEET van Somerset-Wes is met R2 500 beboet toe hy oppad apteek toe deur cops voorgekeer is. Allan Kirby (71) sê hy wou maar net sy medisyne gaan optel het. Kirby sê aan News24 dat hy oppad na die apteek by 'n roadblock voorgekeer is. "'n Polisievrou het my gevra waar my voorskrif is. Ek het vir haar gesê ek het 'n deurlopende voorskrif wat op die apteek se rekords is," verduidelik Kirby "Sy sê toe as ek nie 'n voorskrif het nie, kan ek nie gaan nie. " Hy't nog probeer verduidelik dat hy na 'n winkel ook moet gaan en het sy shopping list gewys. Die cop wou niks weet nie en het hom beboet. "Die polisievrou het gesê ek kan myself aan die hof gaan verduidelik," sê Kirby. - News24