RAÚL Jiménez sal perfek inpas by Manchester City. Só meen Ike Gündogan, doelskieter van dié verdedigende Engelse Premierliga-kampioen, oor Wolves se sterspeler. Jiménez het die afgelope seisoen reeds 22 doele in alle kompetisies vir Wolves aangeteken. Hy het ook 10 doele geskep vir van sy spanmaats. Gündogan het aan ESPN gesê: “Hy het alles wat jy soek in ’n wêreldklas-doelskieter. Hy is beweeglik maar fisiek en hy het die tegniese vaardighede wanneer hy balbesit het. “Ek kan my voorstel dat ek saam met hom speel. “Hy herinner my aan Robert Lewandowski, saam met wie ek by Bayern Munich gespeel het. Hy het baie potensiaal.” Daar is egter nog nie geraas gemaak oor die moontlikheid dat Jiménez Wolves gaan verlaat nie. Hy het laas seisoen ’n permanente kontrak aanvaar. Jiménez is aanvanklik vanaf Benfica geleen, maar toe betaal Wolves £30 miljoen (sowat R703,8 miljoen) vir sy permanente dienste.