ALTESAAM 24 personeellede by 'n Dis-Chem in Boksburg het positief getoets vir die corona-virus. Lizeth Kurger, nasionale kliniekbestuurder van Dis-Chem, sê die eerste positiewe diagnosis is op 9 April gemaak nadat 132 personeellede getoets is. "Drie ander personeellede, wat geen simptome gewys het nie, het toe ook positief getoets en was onmiddellik in kwarantyn geplaas. "Almal was weer Donderdag getoets en 'n bykomende 20 personeellede, wat geen simptome gewys het, het positief getoets." Kruger sê die tak bly oop omdat dit 'n noodsaaklike diens lewer. Die personeellede is heeltemal vervang met dié van ander Dis-Chem-takke. Die winkel het ook 'n deep clean ondergaan. - News24 