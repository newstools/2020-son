HY IS g’n raasbekkie nie en hulle support hom 100%. Só voel mense oor die middernagtelike prekery van past. Jan Bekkies van Uitbreiding 31 in die Baai tydens lockdown. Son het onlangs berig oor die bekkige pastoor wat al 03:00 soggens die Woord in sy buurt uitbasuin – deur middel van twee moewiese luidsprekers. Support Hierdie loud and clear pastoor moes ook al sy klanktoerusting oppak nadat die polisie hom kom stil maak en hom daarop gewys het dat hy mense uit die slaap hou. Maar toe Son onlangs ’n draai by Bekkies gaan gooi het, was daar hordes mense by hom om hulle support vir hom te toon. Bekkies sê hy respekteer die polisie se optrede teen hom. “Ek respekteer die wette van die land, maar voel ook dat die wêreld God se Woord nou nodiger het as ooit. “My besluit om soggens 03:00 te bid, is omdat studies wys dat sataniste daardie tyd op hulle aktiefste is en Christene dan aanval,” verduidelik hy. Inwoners het vinnig nader gestaan om te wys hulle staan agter Bekkies. “In hierdie tye van lockdown kan ons nie kerk toe gaan nie, daarom is dit lekker om die Woord van die Here soggens by pastoor Bekkies te kry,” laat ’n inwoner hoor. Ook Elsabé Safeley sê sy staan 110% agter die pastoor. “Die pastoor staan in hierdie moeilike tye vir ons in. “Die polisie lieg. Hoe is dit moontlik dat mense wat 10 kilometer van hier af woon, kan hoor as die pastoor preek?” wil sy weet. Beverley MacMaster sê sy gee ook nie om as Bekkies so vroegmôre al begin bid nie. “Nes die Jesaja van ouds is pastoor Bekkies nie skaam om die Woord van God aan vriend en vyand te verkondig nie,” meen sy. Nico Windvogel beaam haar sentiment. “Ek gaan ook 03:00 soggens op my knieë wanneer die pastoor begin bid, want die Here sê deur sy skrifte daar sal ’n tyd kom wanneer ons nie meer so bevoorreg sal wees om ’n predikasie te ontvang nie. Daarom voel ek dat ons nooit die Here se Woord moet probeer stop nie,” sê Windvogel. Stram Bekkies sê hy is deur talle inwoners aangeraai om sy prekery soggens tot 07:00 uit te stel wanneer die meeste mense al wakker is en gereed maak vir die dag. Baie inwoners wonder egter steeds vir hoe lank Bekkies die Woord sal kan verkondig voordat die law weer stram trek.