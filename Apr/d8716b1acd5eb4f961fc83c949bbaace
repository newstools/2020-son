MAAHIER Davids, Cape Umoya United se head coach, gaan nog diep spore trap in die trade. Dis nou as jy die voormalige Ajax Cape Town en Santos coach Roger de Sá vra. Maahier, Fadlu Davids se broer, het Dominic Isaacs vier maande gelede as coach van Umoya opgevolg. Maahier het meer as ’n dekade gelede ook groot sukses plaaslik en oorsee vermag met Ajax se akademiespanne. Volgens De Sá, wat ook aandele in die Umoya besit, is die 39-jarige Maahier baie driven en ambisieus. “Ek het voorheen sewe jaar met hom gewerk by Ajax en by Maritzburg (United) en is vertroud met sy werketiek en vermoëns,” verduidelik De Sá. “Vir iemand só jonk kom hy al geruime tyd aan en hy kom van ’n baie goeie sokkeragtergrond. “Hy het ’n goeie rapport met die spelers en verbeter elke week. “Hy het ook ’n playing background,” voeg De Sá by. Maahier het sy termyn by die Spirited Ones, soos Umoya genoem word, op ’n bevredigende noot begin. Uit sy 10 wedstryde in die Eerste­ Liga-kampioenskapstoernooi, het Maahier vier gewen, een gedraw en vyf nederlae tot dusver beleef. “Kyk, ek dink nie hy doen te sleg onder die omstandighede nie. Boonop is die Eerste Liga nie maklik om in te coach nie. “Hy is intelligent genoeg om dit te kan maak,” reken De Sá. Maahier, wat ietwat van ’n raw deal gekry het by Ajax, het ook die klub gaan raid wat hul talent betref. Voormalige Urban Warriors soos Riyaad Norodien, Travis Graham en Bantu Mzwakali is tans ook op die klub se boeke. Dan is daar ook nog ander spelers soos Ndiviwe Mdabuka wat ook van Ajax weggeraap is.