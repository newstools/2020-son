DAVID de Gea wil nog vir “baie jare” Manchester United se eerstekeuse-goalie wees. Die Spanjaard met sy wankelrige vertonings in die laaste tyd vir United, begin nou die heat voel, veral nadat die Red Devils Sheffield United se belowende jong keeper, Dean Henderson, op ’n loan deal as backup bekom het. De Gea, wat laas jaar September ’n nuwe langtermynkontrak vir £375 000 (sowat R8,8 miljoen) per week met United geteken het, vier later in November sy 30ste verjaarsdag, asook sy tiende seisoen op United se boeke sedert sy skuif vanaf Atlético Madrid. De Gea het dit duidelik gemaak hy het geen planne om United te verlaat nie. Droom “Ek word ouer. Net om deel uit te maak van hierdie fantastiese klub is ongelooflik. “Nou wat nie nog van 10 jaar nie? Dis soos ’n droom,” verduidelik De Gea. “Dis goed om vir United uit te draf en ek verwag dat ek dit nog baie jare sal doen.” United het net voor die corona-krisis begin om sy voete te vind en belofte te toon met goeie uitslae en vertonings – veral met sy nuwe besem van Portugal, Bruno Fernandes. “Ek dink die hele span het baie verbeter. Ons is in ’n goeie oomblik. Ek dink ons is in top form. Ons het nie baie doele afgestaan nie en met ’n speller soos Bruno het ons gehalte. Hy is baie slim en ’n topspeler,” aldus De Gea. – AP