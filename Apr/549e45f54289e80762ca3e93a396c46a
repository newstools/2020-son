TWEE vermeende gangsters is Dinsdagaand in Bishop Lavis toegekap vir die besit van onwettige vuurwapens. Bishop Lavis se cops het die betrokke aand in die area gepatrolleer toe hulle die twee verdagtes in hegtenis geneem het. Hulle was besig om mense te stop en deursoek toe hulle die twee verdagtes opmerk. Aangekla Volgens kapt. FC van Wyk, ’n polisiewoordvoerder, is die mans deursoek. Die polisie het ’n 9 mm-pistool in een van die verdagtes se besit gekry. Die verdagtes van 32 en 21 jaar oud is vir die besit van ’n onwettige vuurwapen en ammunisie aangekla. Hulle sal binnekort in die plaaslike landdroshof verskyn.