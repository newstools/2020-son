DIE Britse eerste minister, Boris Johnson, wie Sondagaand in die hospitaal opgeneem is se toestand het versleg. BBC berig dat Johnson na die ICU geskuif is. Volgens 'n verklaring het "Die eerste minister die minister van buitelandse sake Dominic Raab gevra om vir hom waar te neem. "Die 55-jarige is Sondag by St Thomas-hospitaal in Londen toegelaat." 'n Woordvoerder vir premier het toe genoem dat dit vir verdere toetse is, nadat sy coronavirus-simptome nie verbeter het nie. Dit was tien dae nadat hy positief getoets is.  