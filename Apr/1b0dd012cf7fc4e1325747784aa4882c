DIE cops het Vrydag beslag gelê op drank ter waarde van R1,5 miljoen by 'n shebeen in Soweto. Brig. Vish Naidoo, nasionale polisiewoordvoerder, sê die polisie was besig om in Orlando te patrolleer toe hulle 'n kar opgemerk het met drie mans binne in. "Hulle het die gesinsmotor gestop en toe hulle dit deursoek, het hulle drank ter waarde van sowat R500 gevind," sê Naidoo. Die insittendes het bos gelos en gesê hulle het die drank by 'n nabygeleë shebeen gekoop. Die cops is soontoe en het die drank op die property gevind. Die eienaar van die shebeen sowel as die drie mans in die kar is gearresteer vir die oortreding van regulasies van die Rampbestuurwet. Hulle verskyn Maandag in die hof. - News24