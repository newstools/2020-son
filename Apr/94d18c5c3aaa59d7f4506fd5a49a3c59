DIE getal mense wat in Suid-Afrika weens Covid-19 dood is, het tot 9 gestyg. Dr. Zweli Mkhize, minister van gesondheid, het tydens 'n perskonferensie genoem dat twee mense ('n 80-jarige man en 81-jarige vrou) in KwaZulu-Natal is vermoedelik ook aan die virus dood, maar daar word nog op die toetsuitslae gewag. Die nasionale instituut vir oordraagbare-siekte het egter op sosiale media bevestig dat dit 9 sterfgevalle in die land is. Intussen het die aantal bevestigde gevalle tot 1 505 gestyg. Mkhize het Vrydag in Khayelitsha gesê die regering het hot spots geïdentifiseer waar mobile testing volgende week gedoen gaan word. Mkhize sê nou dat die virus na die townships versprei het, het dit die pandemie 'n nuwe dinamika gegee. Gwede Mantashe, minister van mynwese en energie, het ook aangekondig dat drie mense in die myn- en energiesektor positief getoets het vir Covid-19. Hulle is in die Wes-Kaap, Mpumalanga and KwaZulu-Natal. Intussen het prof. Nomafrench Mbombo, Wes-Kaapse minister van gesondheid, aangekondig toetse sal volgende week in twee areas in Khayelitsha gedoen word. Daar is ook twee gevalle in die Bo-kaap en toetse sal Dinsdag daar begin. "Toetse sal ook volgende in Mbekweni in die Paarl en Maandag in die Tygerberg-omgewing wat Bishop Lavis en Elsiesrivier insluit. In 'n verklaring het die Wes-Kaapse regering ook 'n toename in die aantal bevestigde gevalle in die provinsie aangekondig. Alan Winde, premier van die Wes-Kaap, sê teen 00:01 op 3 April 2020 was daar 418 positief bevestigde gevalle in die provinsie. "Daar is ook 25 pasiënte in die hospitaal van wie 7 in ICU is." Hy noem ook: "Die provinsiale regering doen 'n beroep op gesondheidsorgwerkers om hul dienste te volunteer in 'n poging om die corona-virus in die provinsie te beveg." Breakdown per munisipaliteit: Distrikte in die Kaapse metro: