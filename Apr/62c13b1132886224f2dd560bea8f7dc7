AFP berig Raelene Castle kan binne die komende paar dae gevra word om dié CEO-pos te ontruim. Daar is na bewering senior rugbymense in Australië wat Castle se termyn as grootbaas tot ’n spoedige einde wil bring. Die redes, volgens hulle, waarom sy moet loop, sluit die geldelike krisis en verskeie onlangse veranderinge aan die RA se raad in. Onderhandel Castle het die afgelope week aangekondig dat twee derdes van die RA se werkers vir drie maande nie salarisse gaan ontvang nie en sy self sal haar maandelikse salaris tot die helfte sny. Castle se salaris is ’n allemintige US$500 000 (nagenoeg R9,5 miljoen). Daar word nog met die spelers onderhandel oor pay cuts, maar die verwagting is dat hulle salarisse met 30% tot 50% sal verminder.