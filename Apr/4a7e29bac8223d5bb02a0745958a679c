MET die landwye lockdown weens die corona-virus, trek besighede maar swaar en werkers ly die meeste. Luidnes 'n opname wat Statistiek Suid-Afrika met 707 besighede oor alle sektore van die ekonomie gedoen het, is een uit elke vyf besighede in die land besig om werkers weens die impak van die pandemie af te lê. Terwyl 20% van die besighede die aflê van werkers op korttermyn aangemeld het, sê net minder as ’n derde dat hulle die werksure van hul personeel verminder het. Sowat 85% van die ondernemings het gesê hulle het ’n afname in omset terwyl 75% gesê het dat die impak van die corona-virus-pandemie erger sal wees as die wêreldwye finansiële krisis in 2008. Na afloop van die 2008-krisis het SA se BBP in 2009 met 1,5% gedaal voordat dit in 2010 met 3% teruggesak het. - News24 