DRIE ouens van KwaZulu-Natal is gearresteer ná die polisie 40 bokse onwettige sigarette op hulle gevind het. Die sigarette het 'n straatwaarde van R900 000. Polisielede was Donderdag besig met 'n operasie naby die Hluhluwe-natuurreservaat waar hulle drie bakkies voorgekeer het. Die 40 bokse, elk met 500 pakkies in, is in elk van die bakkies gevind. Kapt. Nqobile Gwala, 'n polisiewoordvoerder, sê die drie mans is tussen die ouderdom van 28 en 54. Jackson Mthembu, minister in die presidensie, het Donderdag weer beklemtoon dat die koop en verkoop van sigarette en drank nie opgeskort gaan word nie. - News24