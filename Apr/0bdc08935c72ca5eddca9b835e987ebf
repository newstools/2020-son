DEVANISH Hendricks van die band Jeodhouse sê sy hoop bly in die Here. Die musikant sê weens Covid-19 is dinge goor, maar vir hom is daar tog ’n ligpuntjie te midde al die corona-chaos. “In dié tyd het ek baie tyd saam met my familie deurgebring. “Ek is ook gelukkig om ’n studio te hê waar ek kan gaan creative wees. “Dit het meegebring dat ek aan nuwe songs begin werk het.” Die musikant vertel opgewonde hy het tydens die lockdown sommer sy wedding song neergepen. “Ek en my partner beplan om in Oktober te trou. Die song se naam is ‘Our Wedding Song’. “Dit is so mooi om die liefde te vier.” Hendricks glo mense moet God in die moeilike tye vertrou. “Ek weet ons gaan deur dié krisis kom, want die Here is getrou. Byt vas en druk deur. “God sal nooit iets op jou pad bring wat jy nie kan hanteer nie. Hou moed.”