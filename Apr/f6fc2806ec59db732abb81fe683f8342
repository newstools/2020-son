DIE Suid-Afrikaanse paartjie wie se wittebrood gemaak het dat hulle in die Maldives in lockdown was het Saterdag saam met 'n paar van die ander toeriste van daar vertrek. Olivia en Raul De Freita was die enigste gaste wat in Maart by 'n luukse eilandoord oorgebly het, toe die hotel weens Covid-19 toe maak. Mohamed Ali Manik, Suid-Afrikaanse konsul in die Maldives, sê: "Die De Freitas was onder die 40 Suid-Afrikaners wat Saterdag ontruim is." Die paartjie het op 22 Maart in die Maldives vir hul wittebrood van ses dae aangekom. Met internasionale reisbeperkings wat ingestel is het die ses dae bietjie langer geword. Die plaaslike owerhede het afslagpryse vir die wie gestrand was gereël. TimesLive berig dat Manik sê: "Almal was gelukkig en ook gretig om huis toe te gaan." Die Suid-Afrikaanse ambassade in Colombo sê twee toeriste en vyf studente in die gasvryheidsbedryf het in die Maldives agtergebly, omdat hulle nie die vlug kon haal nie. Elf landsburgers van Mauritius was ook op die vlug wat vanaf Velana Internasionale lughawe vertrek het. Dit is eers onderweg na Port Louis en sal daana na O.R. Tambo Internasionale lughawe in Johannesburg reis.