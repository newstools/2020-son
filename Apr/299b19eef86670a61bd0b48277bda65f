VIER verdagtes van tussen 26 en 39-jaar is Donderdagaand op heterdaad betrap terwyl hulle besig was om alkohol by 'n winkel in Heugh-weg, Walmer in Port Elizabeth te steel. Kapt. Sandra Janse van Rensburg, 'n polisiewoordvoerder, bevestig dat Donderdag omstreeks 22:30 het 'n plaaslike sekuriteitsmaatskappy dadelik reageer toe die winkel se alarmstelsel af gegaan het. "Met hul aankoms op die toneel het hulle gesien hoe die verdagtes drank by die winkel uit dra. "Cops van Walmer het onmiddelik reageer toe versterking aangevra is." Sy voeg by dat 'n sekuriteitswag die vier verdagtes vasgekeer het. "Een van die verdagtes is beseer toe hy deur 'n venster wou vlug. "Hy is hospitaal toe geneem, met talle beserings en is tans onder polisie-bewaking." Die polisie kon daarin slaag om vyf bottels drank terug te vind. Daar is ook beslag gelÃª op twee selfone, 'n Volkswagensleutel en powerbank. Janse van Rensburg noem dat die verdagtes van inbraak aangekla word, asook 'n klag wat verband hou met die minagting van die ramp-regulasies. Die verdagtes verskyn Dinsdag in die landdroshof in die Baai.