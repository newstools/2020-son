DIE uitslag van die wedloop om voorsitter van Wêreldrugby te word, is nie ’n uitgemaakte saak nie. Agustín Pichot van Argentinië en Bill Beaumont is in ’n tweestryd gewikkel om die nuwe baas van die wêreldbeheerliggaam te word. Luidens berigte uit Brittanje kan Wallis en Ierland die lande wees wat Beau­mont se hoop verpletter om die wedloop te wen en sy posisie te behou. Oorweeg Beaumont se teenstander vir die pos, Pichot, sal na verwagting ondersteun word deur die rugbyreuse van die Suidelike Halfrond (Suid-Afrika, Nieu-Seeland, Australië en Argen­tinië). Daar word verwag dat Beaumont die steun van die Sesnasies-lande sal ontvang. MailOnline berig egter Wallis en Ierland kan dit oorweeg om Beaumont nie te ondersteun nie. Daar word geglo dat Wallis ingekoop het in die visie van Pichot vir die posisie. Beaumont is nou besig om die Walliese Rugbyunie en die Iere te probeer oortuig om hom steeds te ondersteun. Stemmery Ierland is na bewering steeds ontsteld met Beau­mont omdat hy Frankryk gehelp het met sy bod om die World Cup in 2023 aan te bied. Die stemmery in die wedloop om die voorsitterskap van World Rugby gaan vandeesweek plaasvind. Die uitslag van die verkiesing dal dan op 12 Mei aangekondig word.