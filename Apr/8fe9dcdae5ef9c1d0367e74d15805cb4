COPS in die Baai waarsku vulstasie-eienaars en petroljoggies om op die uitkyk te wees vir ’n goudkleurige VW Jetta omdat die driver glo brandstof ingooi sonder om te betaal. Kol. Priscilla Naidu, ’n polisiewoordvoerder, sê twee sake­ is reeds by die Humewood Polisiestasie aangemeld. Volgens Naidu het die eerste voorval op 1 Maart om 11:49 plaasgevind. Weggery Die driver het R50,33 se petrol by ’n Engen-vulstasie in Govan Mbeki Rylaan in­gegooi. Hy het weggery sonder om te betaal. Naidu sê die tweede saak is omstreeks 06:00 op 5 Maart aangemeld. Die driver het na bewering R250 se brandstof ingegooi by die Caltex-vulstasie in Rinkstraat. Volgens Naidu is die registrasienommers JJP 793 EC en JJP 795 EC gebruik in die twee sake wat aangemeld is. Sy sê egter dat die nommerplate op die voertuig vals is. Gebel Die polisie vra enigeen wat die voertuig iewers opmerk of dalk die eienaar van die betrokke voertuig ken, om speurkonst. Marsha Green te skakel by 083 453 5831 of 041 504 5106. Andersins kan die Stop Misdaadnommer, 086 001 0111, of jou naaste polisiestasie gebel word. Alle inligting is vertroulik en inbellers het die reg om anoniem te bly. – News24