JY KAN vanaand ’n wêreldklas show sommer so van jou couch af kyk. Die V&A Waterfront bied ’n lekker aanlyn konsert, Good Night Friday, aan. Vier van Suid Afrika se beste musikante gaan jou lekker laat dans terwyl die Kaapse grapjas Marc Lottering sy lyf host gaan hou. Ons weet mos Marc kan jou lekker laat lag. Hy doen dit darem al 22 jaar lank, so jy is beslis in vir ’n entertainment treat. Die musikante wat gaan optree is Jimmy Nevis, Ross Learmonth van Prime­ ­Circle, Wandile Mbambeni en Acoustic Element. Hoewel die konsert gratis, verniet en mahala is, word daar mooi gevra dat jy asseblief geld aan die liefdadigheidsorganisasie Ladles of Love moet skenk. Dié organisasie skenk voedsel aan die minderbevoorregtes in gemeenskappe. Die aanlyn konsert begin vanaand 19:00 en maak 20:30 klaar. Jy kan na die show kyk deur die volgende skakels te gebruik: Jy kan ook ons QR-kode hier onder gebruik om die aanlyn konsert te geniet. Kry solank jou drankie gereed (as jy nog oor het), skop jou skoene uit en geniet die aanlyn konsert.