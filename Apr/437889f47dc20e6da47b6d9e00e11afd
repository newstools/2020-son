NÓG 'n verdagte is vir die inbraak en diefstal by 'n drankwinkel, langs 'n supermark in Langa, gearresteer. Die voorval het vroeg Sondagmiddag plaasgevind. 'n 33-Jarige vrou van Gugulethu is kort na die voorval gearresteer. In 'n verklaring Maandagoggend sê die polisie 'n 48-jarige man is Sondagaand gearresteer. Brig. Novela Potelwa, 'n polisiewoordvoerder, sê: "Albei verdagtes sal binnekort op aanklag van inbraak en diefstal in die hof verskyn. "Ons ondersoek duur voort en ons verwag om nog arrestasie te maak." Intussen het die polisie hul ontplooiing in die gebied verskerp.