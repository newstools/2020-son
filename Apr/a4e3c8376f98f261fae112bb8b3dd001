AS DAAR ’n vyand is wat Suid-Afrika dreig, staan die nasie saam. eMedia Investments en die HCI Foundation het ’n Covid-19 relief fund op die been gebring. Khalik Sherrif, CEO van eMedia Investments, sê “ubuntu” is ’n doenwoord en dis hoekom hulle die verligtingsfonds gelaunch het. “Ons weet goed baie Suid-Afrikaners kyk na ons kanale en en hulle voel dieselfde oor die saak.” Sherrif sê pres. Cyril Ramaphosa het alle Suid-Afrikaners gevra om hul deel te doen. “Ons het gesien watse inpak die virus nasionaal het. Met ons reporters wat die pandemie dek, is dit net reg dat ons dit as ’n platform gebruik om ons kykers se hulp te kry om weerbare gemeenskappe te help. “Ons vra ons kykers en besighede om die veldtog te ondersteun en om geld te skenk.” Die HCI Foundation het begin deur R500 000 te skenk. Sherrif sê benewens die geld wat HCI bygedra het, sal die maatskappy sy reeds gevestigde netwerk van NGO’s gebruik om te help met die verspreiding van goedere. “Saam met ons kykers en die HCI Foundation wil ons ons deel doen in dié moeilike tyd. “Ons sal nie net rondstaan terwyl kinders, huishoudings en bejaardes sukkel nie. Ons mede-Suid-Afrikaners sal ook nie net staan en kyk nie.” Jamala Safari, CEO van the HCI Foundation sê hulle sal met hul netwerk van toegewyde NGO’s saamwerk om die dele van die land te bereik wat hulp nodig het. “Ons sal help dat kos uitkom by die mense wat dit in die pandemie moet hê. “Ons vra ons medeburgers om by te dra en die mense te help wat honger is.” Vir nog inligting, besoek donate.enca.com en volg die “Donate now” link of bel die call centre by 021 481 4599 om by te dra.