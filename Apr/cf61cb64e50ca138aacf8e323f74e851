ENIGE aantuigings van seksuele aanranding is 'n sensitiewe saak. Dan Plato, mayor van Kaapstad, het reageer op 'n beweerde verkragting wat by die Strandfontein-sportgronde waar hawelose mense vir die lockdown-tydperk gehuisves word. Plato sê die stad doen alles moontlik om te verseker dat die saak op 'n gepaste wyse hanteer word. “Wetstoepassingsbeampte het dadelik op die beweerde seksuele aanranding reageer. Ons beskou enige beskuldiging van die aard as ‘n sensitiewe saak en werk saam met die polisie om die bewering te ondersoek." Plato het ook sy kommer uitgespreek dat politieke partye die beweerde voorval politiseer. "Nog geen feite is vasgestel nie en dit is dus onvanpas vir 'n politieke party om dit as 'n feit te noem dat 'n 18-jarige verkrag is." Die mayor noem omdat die saak ondersoek word kan geen verdere besonderhede tans gegee kan word nie. 'n Polisiewoordvoeder, lt.kol. Andre Traut, het Saterdag aan Son bevestig 'n 36-jarige man is vir die beweerde verkragting van 'n 18-jarige op die Strandfontein perseel, waar haweloses gehuisves word, gearresteer. Traut sê: "Volgens die slagoffer het die voorval verlede Woensdag reeds plaasgevind, maar dit is eers Vrydagaand aangemeld. "Die verdagte is tans in aanhouding en verskyn Dinsdag in die hof." Intussen het Plato weer beklemtoon die Strandfontein-terrein onder instruksie van die ramp-regulasies van die nasionale regering opgerig is. “Die redes vir die location van die terrein is al verduidelik, asook 'n lys van dienste wat daar beskikbaar is. “Ons is ook deur ervare NGO-partners, wie sorg vir hawelose, aangeraai om mense in social groepe te huisves omdat dit onnodige tension sal vermy.” Die Mayor sê ook dat niemand word op die terrein teen hul wil gehou nie. “Dit is bewys met die verskuiwing van ‘n groep verlede week na Somerset-Wes.” Die eerste burger erken wel dat daar tekortkominge is, maar dit word aangespreek en reggestel. “Een van die voordele van die tydelike skuiling is dat honderde mense vir Covid-19 en Tuberkulosie getoets is. "Die wie mediese behandeling nodig gehad het, is dit ook gegee. Dit sou moontlik nie gebeur het as hulle op straat gebly het nie.” Die Mayor maak ook ‘n pleidooi dat die privaatheid van die persoon wie die beweerde verkragting aangemeld het gerespekteer moet word 