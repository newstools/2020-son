WÊRELDRUGBY het die benoemings vir die poste van voorsitter en ondervoorsitter bevestig. Dit gaan op 12 Mei op die raad se jaarvergadering bepaal word. In ooreenstemming met Wêreldrugby se wetgewing is rugbyunies uitgenooi om benoemings vir die pos as voorsitter en/of ondervoorsitter van Wêreldrugby teen die sluitingsdatum van 12 April in te dien. Alle benoemings moes voorgestel en gesekondeer word deur ’n lidvereniging en/of streekvereniging. Die voorsitter, sir Bill Beaumont, staan ??vir ’n tweede termyn. Hy is deur Frankryk se rugbyunie benoem en deur die Fidji Rugbyunie gesekondeer. Die ondervoorsitter, Agustín Pichot, is deur Argentinië se Rugbyunie benoem en deur die Australiese én Suid-Amerikaanse Rugbyunie gesekondeer. Bernard Laporte, president van Frankryk se rugbyunie, is deur Engeland se rugbyunie benoem en deur Roemenië gesekondeer. Kragtens die verkiesingsproses moet die kandidate vir die posisie van voorsitter en ondervoorsitter net ’n eenvoudige meerderheid stemme behaal. Ag benoemings is ontvang vir die sewe beskikbare poste op Wêreldrugby se Uitvoerende Komitee.