DJ BLACK Coffee het die geld laat inrol terwyl hy sy fans laat dans het tydens sy free live concert, sommer so van sy huis af. Die Suid-Afrikaanse DJ het op Instagram aangekondig hy het R76 000 ingesamel het met sy aanlyn konsert Home Brewed 001. Hy gaan dié geld skenk aan die solidariteitsfonds wat pres. Cyril Ramaphosa daargestel het om Covid-19 te bekamp. Die live show was ’n manier waarop die bekroonde DJ sy magdom fans gekry het om tot die fonds by te dra. Liefde Hy het sy fans aanlyn bedank en beloof dat hy dié naweek – Paasnaweek – weer ’n lekker show gaan hou. “Ek is so oorweldig deur al die liefde en vrygewigheid ná die live stream van Home Brewed 001. Ons het sowat R76 000 vir die @solidarityfundrsa ingesamel. Dankie.” So, as jy nie Home Brewed 001 bygewoon en geld geskenk het nie, kan jy dit dié naweek doen wanneer die DJ weer die decks van sy pozzy af gaan spin. “Ek gaan weer Saterdag live stream en ons gaan geld insamel vir die saak,” sê hy. “Ons aanvaar steeds skenkings.”