DIT gaan die eerste keer in 52 jaar wees dat hy ’n geseënde Easter gaan hê. Só sê Marc Lucas (52) oor die feit dat drinkplekke tydens die lockdown-periode nie alkohol mag verkoop nie. Lucas meen dis beter as drank heeltemal uitgegooi word, want dan is almal veiliger. Hy sê hy sien dié jaar uit na Easter omdat daar hopelik minder violence en messtekery sal wees. Volgens hom gaan dit sy mees geseënde Easter nóg wees. Waylen Connelly (21), nog ’n inwoner van die Baai, sê hy is gelukkig oor die feit dat daar geen drank oor Paasnaweek available gaan wees nie. “Ons gaan geld spaar dié Easter en ons gaan ook nie meer so baie crime hê nie. Ek is baie bly dat daar nie drank gaan wees dié jaar nie.” Volgens Connelly mors drank net geld, “want as jy begin drink, dan spend ’n mens net al aan”. “Ons dink dis goed dat die drankplekke toe is.” Justin Noordman (21), ’n inwoner, sê ’n mens kan nou sien wie die alkoholiste is wat duur vir wyn gaan betaal. “Ek is bly daar gaan nie drank wees nie, want daai goed maak ’n mens deurmekaar. Keano Kammies (21), ’n inwoner, sê: “Drank vernietig mense se lewens en baie lewens word geneem, want as jy dronk is, weet jy nie wat jy doen nie.” Veiliger Hy sê die mense gaan ook meer geld spaar met dié dat drank nie oor Easter beskikbaar gaan wees nie. “Op die ou end sal jy sien waarnatoe jou geld eintlik gaan – belangrike goed.” Doreen Hendrickse (48), nog ’n inwoner, sê oor die lockdown: “Dis eintlik nou veiliger hier. Jy hoor nie meer die ambulanse ry nie. “Alles is veel beter. Dis rustiger.” Hendrickse sê sy sien uit na ’n rustige Easter. “Dit sal vir my beter wees as die drank heeltemal opdroog.”