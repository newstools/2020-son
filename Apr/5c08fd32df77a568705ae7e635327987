SHO Madjozi – die nuwe goue dogter van Mzansi – gee nou producers wêreldwyd kans om saam met haar te werk tydens grendeltyd. Die “John Cena” hitmaker het ’n nuwe song in haar kop, maar nou het sy net die regte producer nodig om die hele ding aanmekaar te sit. Sy het ’n clip in die sosiale media gesit waar sy die song sing wat net ’n lekker beat makeer. Die bekroonde sangeres het haar fans en followers gevra om haar vocals te gebruik, ’n beat daarvoor te maak en dit in die sosiale media te post met die hashtag #SenaAla. Sy skryf: “Aandag alle vervaardigers! “Ek het dié song geskryf en dit kort net ’n beat. Gebruik die sound en sit ’n beat daarby.” Dis nie die eerste keer dat dié kunstenaar sosiale media gebruik om songs te skep nie. Volgens ZAlebs het sy haar eerste songs op die internet uitgereik.