HET julle laas week se episode van die oorspronklike local M-Net-drama Still Brea­thing gekyk? Dit was vol drama en só baie geheime het aan die lig gekom. Die nuwe dramareeks handel oor ’n groep voormalige vriende se liefde, vriendskap, ingewikkelde verhoudings, verraad en diepe geheime. Gemors Deur die jare het die vriende uitmekaargedryf, maar toe bring ’n verskriklike tragedie hulle weer bymekaar. In kort handel die reeks oor die liefde, die dood en al die gemors tussenin. Hierdie week gaan daar nog meer drama wees. Laas week se episode was ’n lekker 2001 throwback getiteld “Then”. Dié week se opwindende episode heet “Kintsugi”. In die algemeen verwys die woord na die Japannese gebruik om gebreekte erde­ware met goud te las. Candice, gespeel deur Shannon Esra, konfronteer Oliver (Sean Taylor) en verloor haar werk. Danny (Brandon Auret) reik uit na Lucille, gespeel deur die Safta-wenner Lorcia Cooper, en vra hulp. Dít terwyl T-Boss, gespeel deur die komediant Siv Ngesi, sy pa ontmoet.