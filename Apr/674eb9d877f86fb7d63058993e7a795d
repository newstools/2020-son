’N LEERDER (15) wat na bewering deur ’n taxi driver verkrag is, probeer nou weer die stukke van haar lewe optel. Die beskuldigde, Amien Fakier­ (54), van Delft, is onlangs borgtog in die landdroshof in Bellville­ geweier. Fakier, ’n welbekende gemeenskapswerker, is sedert sy arrestasie in Maart in die tjoekie. Dit is die derde keer dat hy in die hof verskyn het. Die meisie se familie is verlig dat die verdagte nie borgtog gekry het nie. Volgens die meisie se ma wil sy net hê haar dogter moet veilig voel. Die leerder se ma sê: “My dogter kry nog nagmerries en angsaanvalle. “Sy ontvang tans berading by die Karl Bremer Hospitaal. Lewe “Ons vat dinge maar stadig, een dag op ’n slag. My dogter se welstand kom nou eerste.” Die erg getraumatiseerde leerder was ná die voorval so ontsteld, sy het haar eie lewe probeer neem. Dít was nadat die verdagte, wat skoolkinders vervoer, haar na bewering twee keer verkrag het. Die verdagte is bekend aan die familie en hulle het hom vertrou. Die familie ken die verdagte al die afgelope ses jaar. Die meisie het haar ná die voorval in haar kamer afgesonder en wou nie eet nie. Die verdagte het haar na bewering gedreig en gesê as sy bos los, sal niemand haar glo nie. Die verdagte staan tereg op aanklag van verkragting. Hy sal weer op 10 Junie in Bellville se landdroshof verskyn.