AS JY dié lees, het jy 10 dae van die 21 dae lange lockdown te wyte aan die corona-virus oorleef. En vir almal is dit maar ’n bumpy ride, met vele drastiese aanpassings wat gemaak moes word. Behalwe vir noodsaaklike werkers, soos mediese personeel, werkers betrokke by die vervaardiging en verspreiding van essensiële goed soos kos en mediese toerusting, en law enforcement agencies, mag niemand hul wonings verlaat nie, behalwe vir noodsaaklikhede soos kos, medisyne en mediese hulp. So, kom ons hou nabetragting oor wat sedert laas week Vrydag gebeur het tot hierdie Vrydag in Son. Vrydag 27 Maart (Dag 1): Nadat die minister van polisie, Bheke Cele, Woensdag afgekondig het geen booze of sigarette sal verkoop word tydens die lockdown nie, bestorm kopers Donderdag die drankwinkels en koop hulle leeg sodat hulle nie sonder hul favourite voggies sal sit nie. Groot groepe mense het sommer in lang toue gestaan. Die mense met wie Son gepraat het, stem grotendeels saam met die drastiese stap, maar ander het gevra wat van die mense sal word wat verslaaf is. In ’n ander berig vra die departement van arbeid dat werkgewers nie hul werkers dwing om hul annual leave op te gebruik tydens die lockdown nie, hoewel dit hul reg is om dit te vra. Die werkersunie Numsa vra werkgewers ook mooi om sy werkers gelukkig te hou in dié tyd. Sondag 29 Maart (Dag 3): Ons land se president, Cyril Ramaphosa, het mos baie mooi aan sy polisie en die army gevra dat dit nie die tyd vir skop en donner is nie, maar dinge begin handuit ruk. In party gebiede het mense die drastiese reëls en regulasies gehoorsaam. In ander, not so much. Life as usual het in sekere areas voortgegaan, met die straatlewe wat ook voortgegaan het. In Philippi het nie alle mense hulle by die reëls gehou nie, maar so ook nie die army nie. Ons verslaggewers het juis op kamera vasgelê waar sekere soldate van ’n groep drinkende mans op straat wou weet of ons prez k*k gepraat het. Die soldate het toe sommer die drank uitgegooi en ’n paar snotklappe uitgedeel vir almal om te sien. En in ’n ander berig het die corona-virus indirek sy eerste slagoffer geëis. Nie deur die siekte self nie, maar deur die optrede van die polisie. Petrus “Pietman” Miggels (55) van Uitsig in Ravensmead het laas Vrydag twee biere gaan koop. Toe hy nie aan die cops, wat hom voorgekeer het met die bier, wou sê waar hy die booze gekoop het nie, toe maak hulle hom so groot skrik dat hy kort daarna (sonder die bier) by sy huis in Carnationstraat inmekaar gesak het. Hy is daar dood. Maandag 30 Maart (Dag 4): “As die mense nie wil luister nie, sal ons hulle ’n ligte nudge gee.” Dít was Cele se woorde in ’n waarskuwing aan die Belhar-mense wat die lockdown-reëls oortree. Cele het ook verwys na “rogue-joernaliste” nadat video’s uitgekom het van cops en soldate wat mense aanrand. Hy het sover gegaan deur te beweer dat van die video’s oud is (Son se video was eg en vars) en dat video’s hulle nie sal beïnvloed nie. En al is dit nou nie die tyd vir skop en donner nie, het hy gesê, sal hulle wel die mense wat oortree, ’n ligte nudge gee. Cele was ook bekommerd oor die saamkoekery van mense by supermarkte. En in ’n ander berig hoop mense dat die lockdown bendegeweld sal laat verminder. Dít kom nadat vyf mense in die week voor die lockdown regoor die Flatse afgemaai is. Byron de Villiers, voorsitter van Lentegeur se gemeenskapspolisiëringsforum, voel die lockdown gaan orals die moordsyfer afbring. Dinsdag 31 Maart (Dag 5): Die eerste positiewe geval vir die virus in Khayelitsha word aangekondig. Volgens die Wes-Kaapse premier is die persoon Sondag positief getoets. Maar dit verander min aan die mense se gedrag daar. Hulle het die vorige dag aangegaan met daily chores soos gewoonlik. Die Wes-Kaapse minister van vervoer, Bonginkosi Madikizela, het, ná ’n besoek aan verskeie pay points op die Kaapse Vlakte, toegegee dat die lockdown nie prakties uitvoerbaar is in die land nie ge­gewe die omstandighede waaronder mense in shacks bly. En in ’n ander berig sien ons hoe pensioenarisse styf saam in rye staan waar hulle geduldig vir hul Sassa-geld wag, amper soos in die 1994-verkiesing. Party mense het gequeue vanaf vieruur die oggend. En in ’n ander berig het ’n bejaarde man van Vanguard Es­tate, wat ook ure gewag het vir sy grant, dit nooit kon gebruik nie. Ralph Sultanie (74) het sy toelaag by die Vanguard Mall getrek, maar is op pad huis toe op die sypaadjie langs Vanguard Drive aangetref waar hy omgeval en gesterf het. Woensdag 1 April (Dag 6): ’n Makabere driedubbele moordsaak word ondersoek nadat vier mans op heterdaad betrap is waar hulle by Strandfontein drie lyke op die strand probeer dump het. Metro cops was besig met patrollies Dinsdag rondom 07:00 toe hulle ’n verdagte bakkie op Nautilus Way gewaar. Hulle het onmiddellik onraad vermoed toe hulle die mans sien see toe stap. Nadat die metro cops die mans genader het, is twee lyke, toegedraai in komberse, agter in die bakkie gevind. Tjoekie Nóg ’n lyk is later gevind. Ál vier verdagtes is op die spot gearresteer en aan die polisie oorhandig. Die moorde is glo bendeverwant en die gebied is gefynkam vir verdere leidrade. En in ’n ander berig het ’n ou, wat ’n brood gaan koop het, die naweek in die tjoekie gesit. Brandon van Wyk (37) het nooit gedink hy sal mang vir ’n brood nie. Hy het Saterdag na oorkant sy huis in Ruimteweg gestap om ’n brood te gaan koop, maar het nooit die huis gehaal nie. Die cops het hom voorgekeer en wou volgens Van Wyk van niks weet nie. Behalwe die naweek in die tronk, is hy ’n boete van R5 000 opgelê nadat hy Maandag in die hof verskyn het. Donderdag 2 April (Dag 7): ’n Begrafnisondernemer sê prontuit ons is nie gereed vir die pandemie nie, en begrafnisondernemers hier gaan verswelg word deur die groot aantal lyke. Die eienaar van His Will Funeral Home, Brendon Cozett, sê as jy net kyk hoe sukkel Eerstewêreldlande soos Italië en Spanje, weet hy nie wat hier gaan gebeur nie. Dis toe die getal pasiënte wêreldwyd reeds by 880 000 getrek het, met 40 000 sterftes. Op plaaslike bodem het die syfers toe op 1 350 gestaan met 5 sterftes. In ’n ander berig het John Witbooi (36) mense gesmeek om nie meer jokes te maak oor die virus nie. Dit is real. Hy weet, want hy was ’n corona-virus-pasiënt wat gelukkig herstel het. Vir byna sewe dae het die man van Mitchells Plain met die virus geleef sonder dat hy dit geweet het. Hy het maar net gedink dit is sinus of flu. Uiteindelik is hy positief getoets by die Tygerberg Hospitaal. Ná 14 dae in kwarantyn het Witbooi volkome herstel. Vrydag 3 April (Dag 8) Die buitelanders wat die Metodistekerk in Kaapstad se middestad beset het, is deur talle cops begroet. Hulle is uiteindelik uit die kerk verwyder en Bellville toe geskuif. Dis vir hul gesondheid en om die lockdown-reëls na te kom. Hulle kla egter daaroor en meen hulle is nie veilig in Bellville nie. Honger het ook ingetree met koskaste wat leegloop. Maar daar is engele op die Kaapse Vlakte wat dadelik ingespring en letterlik duisende mae gevul het.