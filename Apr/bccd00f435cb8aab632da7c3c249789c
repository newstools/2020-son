HIER is van die reëls wat vanaf Vrydag 1 Mei op vlak 4 van die lockdown geld: *Jy móét ’n masker dra wanneer jy buite is. *’n Aandklokreël word ingestel. Dit beteken dat niemand tussen 20:00 saans en 05:00 soggens mag rond­beweeg nie. *Geen reise na ander provinsies word toegelaat nie. Slegs as jy ’n bewys het van werk in ’n ander provinsie, ’n begrafnis moet bywoon of noodsaaklike diens lewer, kan jy deurgaan. In ’n privaat voertuig word net drie mense toegelaat. *Taxi’s kan ook net 70% van hul kapasiteit laai. *Taxi’s, Uber- en Bolt-motors en ander openbare vervoer moet daagliks gesanitise word en sanitiser moet aan passasiers verskaf word. *Geen gekuier by vriende of familie word toegelaat nie. *Kerkdienste en ander openbare byeenkomste is steeds nie toelaatbaar nie. *Takeaways kan verkoop word, maar slegs vir aflewering en ook net tussen 09:00 en 20:00. *Drank mag nog nie verkoop word nie. *Sigarette mag wel weer verkoop word. *Ysterwarewinkels is steeds nie oop vir die algemene publiek nie, net vir mense wat noodherstelwerk doen. *Mechanics kan noodherstelwerk doen aan voertuie van persone wat noodsaaklike dienste verrig.