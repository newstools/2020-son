GIGI Hadid se plat magie sal binnekort in ’n oulike boepie verander. Jip, daar loop stories dat die voormalige One Direc­tion-lid Zayn Malik (27) die supermodel swanger gemaak het. Die tweetjies date mos nou al sedert 2011 aan en af. Ek sien op TMZ Gigi (25) is glo 20 weke swanger en saam met haar baby daddy op ’n familieplaas in Pennsilvanië. As Gigi swanger is, sal dit Zigi (soos fans op Twitter na die paartjie verwys) se eersteling saam wees dié. ’n Bron sê aan Entertainment Tonight Zigi is oorstelp. “Gigi en Zayn verwag hul eerste kind saam en hulle is baie opgewonde. “Gigi het die nuus geheim gehou siende dat sy net ’n paar maande ver in die swangerskap is. “Toe Gigi en Zayn aan die einde van laas jaar opgemaak het, was dit asof hule nooit uitmekaar was nie. “Die paartjie en hul familie is verheug.”