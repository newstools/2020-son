KANYE West is lekker moerig oor die mense daar by die tydskrif Forbes glo nie kan tel nie. Nadat hulle die rapper en sakeman nie voorheen ingesluit het op hul lys van miljardêrs nie, het hy nou eindelik die lys gehaal. Die tydskrif berig Yeezy is nou $1 miljard (sowat R18,8 miljard) werd, maar volgens West is hy baie ryker as dít! Hy het Forbes laat weet hy kan $3,3 miljard (sowat R62 miljard) agter sy naam skryf. Laas jaar was hy nie op die tydskrif se lys van miljardêrs nie oor hy glo nie genoeg bewyse kon lewer dat hy wel ook ’n miljardêr is nie. Haai nee, Forbes. Julle kan mos nie sommer Yeezy se tjappies so miskyk nie!