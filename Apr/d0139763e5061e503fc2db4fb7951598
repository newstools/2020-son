DIE swanger Ciara het raad gegee aan ander swanger mammies wat nou weens die corona-krisis alleen en gefrustreerd is. Die sangeres, wat swanger is met haar derde bloedjie, het op Good Morning America (GMA) gepraat oor hoe dit voel om swanger te wees in hierdie moeilike tyd. CiCi meen om dinge virtueel te doen is vir nou die beste. “Dit is die eerste keer dat ons so iets ervaar, maar ons maak die beste daarvan.” ’n Swanger kyker het CiCi gevra hoe sy haar hubby kan insluit by die swangerskap-ervaring te midde van die corona-virus-krisis. Bond “Ek het vreeslik baie foto’s en video’s geneem tydens die ultrasound en het die beste daarvan gemaak. “In ons huis sing ons ook vir die boepie. As my man, Russell Wilson, aan my maag vat, beweeg die baba baie. Hoe meer jy hierdie tipe van goed doen, hoe meer laat jy jouself toe om met die baba te bond en regtig die beste van die oomblik te maak.”