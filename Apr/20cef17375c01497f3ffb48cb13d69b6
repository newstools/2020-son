HY HET talle Suid-Afrikaners se dors monde laat oophang toe hy spog met hoeveel alkohol hy nog by sy pozzy het ... Mohale Motaung, Somizi Mhlongo se hubby, het besluit dis wys om sy followers aanlyn te vra hoeveel booze hulle nog oor het sedert minister­ Bheki Cele ál die drankwinkels, bars en taverns gesluit het. Baie van Mohale se fans het gewens hulle was hy – en ander was net plein naar oor hy nog kaste vol voggies het. My hart was in stukke toe ek lees die reality-ster gaan so aan oor al die wyn, sjampanje, bier en vodka in sy drankkabinet. Dit het ’n bitter smaak in een fan se mond gelos. Dié het gesê al daai drank is Somizi s’n, nie Mohale s’n nie. “Hoeveel drank het jý? Nie Somizi nie,” wou die bitterbek weet. Ander meen weer die lockdown-afterpaartie moet daar by die Motaung-Mhlongo’s se posh pozzy wees. 