’N SOEKTOG is aan die gang vir ’n vermiste 12-jarige leerder van Eastville laerskool in Mitchells Plain. Lunamandla Sotonga, ’n gr.6-leerder van Tolani-straat in Khayelitsha, is Donderdagoggend omstreeks 08:45 laas gesien toe die driver haar by die skool afgelaai het. Kapt. FC van Wyk, 'n polisiewoordvoerder, sê: "Toe die bestuurder die middag by die skool opdaag om haar op te tel, was die kind nie by die skool nie. "Volgens die Western Cape Missing Persons Forum het die kind nie Donderdag by haar klas opgedaag nie.“ ’n Soektog wat uit die Mitchells Plain-polisie, die Western Cape Missing Persons Forum en lede van die Mitchells Plain Crisis Forum ontstaan, is reeds besig om na Lunamandla te soek. Enigeen met inligting kan die polisie se Stop Misdaadnommer by 08600 10111 bel. Mense kan ook die Missing Persons Forum by 0716398344 bel of WhatsApp. 