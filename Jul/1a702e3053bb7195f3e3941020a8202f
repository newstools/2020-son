EEN van Ghana en die Afrika-kontinent se bekendste sokkerspelers wil in Suid-Afrika se Premierliga (PSL) kom speel. Sulley Muntari, wat Ghana se Black Stars gehelp het om in 2010 se World Cup vir die kwarteindronde te kwalifiseer, is volgens sy agent op soek na ’n nuwe sokkertuiste. Muntari het al voorheen gesê hy wil graag vir Kaizer Chiefs speel. Sy agent, Sipho Shaven, sê daar was nog nie gesprekke met die Amakhosi hieroor nie. Chiefs sal in elk geval nie nou al vir Muntari op sy boeke kan kry nie. Die klub dien nog ’n verbod uit teen die koop van spelers. Daar is egter ’n hele paar PSL-spanne wat gehoor het Muntari wil in dié liga kom speel en hulle het begin voelers uitsteek. Daar was besprekings oor ’n skuif na ’n PSL-klub, maar Chiefs was nooit in daardie gesprekke betrokke nie omdat hy nie spelers kan koop nie, het Shaven aan Kickoff.com gesê. “Daar is heelwat spanne wat in hom belangstel. Ook een in Gauteng en KwaZulu-Natal Ongelukkig kan ek nie name noem nie. Ons wil die klubs respekteer met wie ons in gesprek is.” Volgens Shaven soek Muntari ook nie in ’n groot pay-pakkie om sokker in Suid-Afrika te speel nie. Muntari het in sy dae in Europese sokker die Champions League-titel saam met die Italiaanse klub Inter Milan gewen.