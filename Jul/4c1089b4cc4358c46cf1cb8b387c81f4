’N ONBEKENDE man is in ’n wit Toyota in Brooklyn doodgeskiet. Die voorval het Maandagoggend in Koebergweg plaasgevind. Sers. Noloyiso Rwexana, ’n polisiewoordvoerder, sê ’n moordsaak word ondersoek en bevestig die slagoffer is aangetref met veelvuldige skietwonde. ’n Video in die sosiale media wys die hele drama. Onderkant Verskeie koeëlgate kan ook gesien word in die video, asook ’n gaatjie in die slagoffer se nek. Verder is daar een koeëlgat aan die onderkant van die windscreen en nog sowat vyf aan die bestuurderskant se venster. Rwexana sê die omstandighede rondom die voorval word ondersoek. Nog geen arrestasies is gedoen nie.