DIT is
onwaarskynlik dat sport stadions in Engeland hierdie jaar die groen lig sal kry
om weer tot volle kapasiteit gevul te wees, en die Premierliga kan die hele
2020-21-seisoen moontlik voor verminderde skare speel, het 'n senior
regeringsadviseur gesê. Die Britse
regering het vandeesmaand planne aangekondig om toeskouers by geselekteerde
proefgeleenthede toe te laat om nuwe riglyne te toets. Krieket was
die eerste sportsoort wat toeskouers toegelaat het, met 1 000 aanhangers wat
Sondag op die Oval 'n vriendskaplike wedstryd teen Surrey en Middlesex gekyk
het. Die Wêreld Snooker Kampioenskap op die Crucible en die Goodwood
perdewedrenfees sal ook as geleenthede gebruik ok riglyne te toets. James
Calder, wat deel is van die sport-werkgroep saam met die regering en
gesondheidsamptenare wat protokolle neergelê het gese dat hy nie dink daar
hulle die jaar weer vol stadions sal sien nie. "Realisties
genoeg dink ek dat dit waarskynlik 'n entstof en 'n hoë opnametempo van die
entstof sal neem voordat ons regtig weer vol stadia sal sien," het Calder
aan die BBC gesê. Calder het
gesê dit is moontlik dat die nuwe sokkerseisoen voor 'n verminderde kapasiteit
gespeel kan word. "Ek
dink dat ons realisties vir die volgende jaar en waarskynlik vir die res van
die seisoen volgens die ontwikkelende situasie sal voortgaan," het hy
bygevoeg. Calder het
bygevoeg dat eksperimente aan die gang is om vas te stel of die gesing in
stadions tot 'n groter risiko vir virusoordrag kan lei. "As
daar nie 'n massiewe verspreiding van druppels is nie, kan ons binne die
sosiale afstand beheer  bly wat ons vir die Die Crucible en The Oval
geskep het," het hy gesê. "Maar
as dit 'n probleem is, sal ons die sosiale afstand beheer in die stadia moet
heroorweeg, en dan gaan dinge baie moeilik word."