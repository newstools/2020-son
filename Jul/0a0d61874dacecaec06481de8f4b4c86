’N BRITSE tiener het ’n horlosie ontwerp wat jou waarsku as jy aan jou gesig wil vat nadat sy ouers albei Covid-19 gekry het. Max Melia (15) van Bristol sê sy ma, Natalie, het die idee vir die VybPro-horlosie twee jaar gelede gekry om griep hok te slaan. Eers toe albei sy ouers siek word, het Max die idee verder gevat. Sy pa, Richard, het met die konsep gehelp. Die toestel piep en vibreer as hy naby jou gesig kom. Die VybPro behoort in September beskikbaar te wees. Dit sal sowat R1 900 vir twee kos. – UPI