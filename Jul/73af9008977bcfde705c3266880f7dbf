KRITICI bestempel Australië se Superrugby AU-kompetisie as vervelig. Die terugkeer van die Western Force en ’n hele paar reëlveranderings om die spel vinniger te maak, het die hoop laat opvlam dat Superrugby AU vermaak vir aanhangers kan lewer. Australië se binnelandse toernooi het ná twee rondes ongelukkig nie die mas opgekom nie Die Reds het in die eerste week van die toernooi afgeskop met ’n oorwinning – een gelaai met foute – oor die Waratahs. Vrydag het die Queenslanders gelykop (18-18) gespeel met Matt Toomua (losskakel) se Rebels-span in Sydney. Kenners is dit eens dat die game ’n lae standaard gehandhaaf het. Selfs Greg Clark, ’n kommentator van Fox Sports, het dit as ’n “borefest” bestempel. Dit was die eerste keer dat twee spanne die nuwe Super Time-reël kon benut.