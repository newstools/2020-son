Gedig ontvang per e-pos: oor my kinders se skandes kry ek skaam / en bevrag myself met berou en blaam met al die boosheid wat hulle bedryf / het die res van familie hulle afgeskryf terwyl ek hul name noem in die nag / beroof bekommernis my van krag sal sonder slaap by die venster sit /om vir die Here se bewaring te bid my seun is verstrik in bendes se knoop / verslaafde dogter sal haarself verkoop selfs al word ek in vuilste taal verwyt / bly dit te swaar om hulle uit te smyt behandel my sonder respek so sleg, / maar roep na my as hul bots met gereg my kinders skielik tjankend en klein / as hulle voor die magistraat verskyn ek weet my kinders doen net kwaad / en word deur hele gemeenskap gehaat met my liefde glo ek daar is genade / al breek hul my hart met bose dade soos pyn op my pad my spoed verslap / probeer ek uit die duisternis ontsnap vir seer sonder roof geen salf gevind / en geen verbande om te verbind hul vreemde versoeke bo my verstand / met weiering word ek soms aangerand ontbied polisie om baklei te keer, / maar sal teen arrestasie protesteer waar ek skuldig voor die Here staan / het ek my kinders te ver laat gaan tevergeefs tot nou my soektog na lig / en die tonnel se einde nog nie in sig in my stryd mag ek nooit moed opgee / selfs al is daar ’n traan by elke tree miskien sal ek môre met gejubel maai / dalk vóór die dood by my kom draai