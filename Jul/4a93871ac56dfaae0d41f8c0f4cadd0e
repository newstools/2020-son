JOHN Travolta se vrou, die aktrise Kelly Preston (57) is dood ná ’n stryd teen borskanker. John het die hartseernuus oor sy vrou in die sosiale media gedeel. Hy skryf op Instagram: “Dit is met ’n baie swaar hart dat ek julle daarvan inlig dat my pragtige vrou, Kelly, haar twee jaar lange stryd teen borskanker verloor het. “Sy het die stryd met die liefde en ondersteuning van so baie mense geveg. “Kelly se liefde en lewe sal altyd onthou word.” John en Kelly het in 1991 getrou. Uit hul huwelik is drie kinders gebore. Hul oudste dogter is Ella (20) en hul seuntjie is Benjamin (9). Ek sien op BBC hulle het ook ’n seun Jett gehad, wat in 2009 gesterf het toe hy maar net 16 jaar oud was. Flieks Julle sal die aktrise onthou van die movie Jerry Maguire. Sy het ook in die flieks Twins en For Love of the Game gespeel.