DIE Bledisloe Cup tussen Nieu-Seeland en Australië kan in Oktober plaasvind. Verhoogde veiligheid teen die verspreiding van Covid-19 is egter een van die kernbepalings vir so ’n reeks om gespeel te word. Albei lande wil bitter graag in verskeie sportsoorte in hul tradisioneletrans-Tasman-ontmoetings teen mekaar speel. Veiligheid Grant Robertson, Nieu-Seeland se sportminister, is oorgehaal om ’n kragmeting tussen die twee lande te laat geskied. “Soos alle Nieu-Seelanders wil ek sien dat sportspanne, toeriste en sakelui hierheen reis, maar soos ons eerste minister (Jacinda Ardern) gister verduidelik het, dis ’n two-way street. Enige besluit moet sorg dat die veiligheid van Nieu-Seelanders eerste geplaas word,” sê Robertson. Die Bledisloe Cup is tans voorlopig in potlood in dagboeke ingeskryf. Robertson sê beamptes sal voortgaan om ’n “travel bubble” te handhaaf, maar daar is geen rede waarom Australiese sport nie kan aansoek doen vir vrywaring om na Nieu-Seeland te reis nie.– Reuters