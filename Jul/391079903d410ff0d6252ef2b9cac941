DIE La Liga-sokkerreus Barcelona het luidens berigte ’n mondelingse ooreenkoms met Inter Milan bereik vir die dienste van sy striker Lautaro Martínez. Dié 22-jarige Argentyn word nou reeds ’n jaar sterk verbind met ’n skuif na Camp Nou. Dit blyk dat Barça nou gekry het waarvoor hy gesoek het nadat hy die ooreenkoms met Inter bereik het. Aan die ander kant is daar ook beweringe dat Inter nog oorreed moet word omdat hy steeds gretig is om Martínez op sy boeke te behou. Dit kan straks ’n baie ongemaklike transfer window vir die Catalans wees. Dis omdat die kampioenspan ook nog van sy oortollige spelers ontslae moet raak. Dis net spelers soos Lionel Messi, Sergio Busquets, Marc-André ter Stegen, Luis Suárez, Gerard Piqué, Frenkie de Jong en Clément Lenglet wat nog untouchable is vir die opkomende transfer window. Intussen het Barça ’n terugslag beleef met sy striker Antoine Griezmann, wat ’n spierbesering opgedoen het. Dit was in Saterdag se sege van 1-0 oor Real Valladolid om die druk op die voorloper, sy aartsvyand Real Madrid, te behou. Die 29-jarige sterspeler van Frankryk is ná rustyd deur nog ’n doelevraat Suárez vervang. Griezmann sal nie meer vir Barcelona se oorblywende twee wedstryde van die seisoen beskikbaar wees nie. – Reuters