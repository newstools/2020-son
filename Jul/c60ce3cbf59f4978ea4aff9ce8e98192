TWEE volumes uit ’n 15de-eeuse Chinese ensiklopedie is Dinsdag vir die ongelooflike bedrag van R151 miljoen verkoop. Die veilingshuis Beaussant Lefèvre in Parys sê dis deel van die Yongle Dadian, ’n ensiklopedie wat keiser Yongle in die Ming-dinastie laat skryf het. Dis in 1408 voltooi. Meer as 2 000 geleerdes het aan die 22 877 hoofstukke gewerk. Dit is dus die grootste geskrewe ensiklopedie ooit. Die veilingshuis sê die twee volumes is kopieë wat uit 1562 dateer. – UPI