SLANGRIVIER. – Stormsterk winde het oral in dié dorp amok gemaak. Eric Pieterse en sy gesin het die grootste skade gely toe die sterk winde hul dak vir die tweede keer in een week afgeruk het. Dié keer is twee huise langs hulle ook beskadig toe die wind die dakplate afgewaai het. Die sterk wind het ook Maandag ’n groot boom in Olieboomrylaan, Slangrivier, ontwortel. Gelukkig is niemand beseer nie en geen ander skade is op die perseel aangerig nie. 