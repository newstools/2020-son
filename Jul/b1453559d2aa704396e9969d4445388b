BRIE Bella het die 37 weke-mylpaal in haar swangerskap gevier deur ’n kaalgat-foto van haar en haar tweelingsussie, Nikki, op Instagram te share. By die pic sê Brie: “Dis ’n spesiale swangerskap dié. Dis ’n seën om dié tyd saam met my suster deur te maak.” Ek lees op eonline.com Brie is swanger met haar en hubby­, Daniel Bryan, se tweede kind. In Januarie het sy gesê: “Dis crazy hoe identies ons swangerskappe geraak het ... van cravings tot ander simptome.” Nikki en haar verloofde, Artem Chigvintsev, het in die laaste seisoen van Total Bellas­ uitgevind hulle word ’n seuntjie ryker. Brie en Bryan gaan hulle kind se geslag eers by geboorte uitvind. Maar Nikki verklap sy’t al die leeuwyfie in haar voel uitkom, want sy is “gereed om te beskerm, lief te hê en te lei. Kan nie wag om jou oor vier weke te ontmoet nie, seunie.” – eonline.com