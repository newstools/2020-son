DRIE Kaapse perde is bo-aan die bookmakers se borde vir die Durban July, wat op 25 Julie op die Greyville-renbaan plaasvind. Rainbow Bridge, uit die stal van Eric Sands, is nou die gesamentlike gunsteling saam met Belgarion, wat ’n swak 17de loting sal moet oorkom om eerste verby die wenpaal te nael. Rainbow Bridge, daarenteen, is perfek geloot in hok 2. Joe Soma se Got The Greenlight is steeds vasgepen op 7-1, maar Do It Again, die afgelope twee jaar se wenner, bevind hom tans op 8-1 nadat hy die swakste van almal, 18de, geloot is. Do It Again mik na ’n geskiedkundige derde agtereenvolgende sege, maar die loting kan sy kans beduiwel. Die Justin Snaith-perd was egter in die finale oefenlopie uiters indrukwekkend. Bunker Hunt, wat deur Grant van Niekerk vir die Justin Snaith-stal gery word, is op 10-1. Hy het ook sy voorbereiding op indrukwekkende wyse afgesluit en kan nie onderskat word nie. Die jongste wedsyfers volgens Bettingworld: 4-1 Rainbow Bridge, Belgarion 13-2 Vardy 7-1 Got The Greenlight 8-1 Do It Again 10-1 Bunker Hunt 14-1 Soqrat 16-1 Golden Ducat, Shango 18-1 Twist Of Fate 28-1 Padre Pio 33-1 Miyabi Gold 40-1 Capoeira, Tierra Del Fuego, It’s My Turn, Silvano’s Pride 45-1 Divine Odyssey 66-1 Camphoratus