Liewe Antie Mona EK IS al 16 jaar saam met ’n man en ons het ’n kind. Ek het twee ander kinders van hom verloor. Ek wil terug na my grootwordplek gaan, maar dan vertel hy my dat die kind nie saam mag gaan nie. Ons is nie getroud nie en ek is nie happy hier nie. My familie bly nie hier nie. Ek is 31 jaar oud en ons is nou al 9 jaar saam. Maar hy het begin rondkyk en begin om my te slaan as hy nie sy goed regkry by die ander meisie wat hy het nie. Ek het besluit om hom te los en het ’n interdik teen hom gekry. My kind bly by sy ma. Ek
 het nie aanbeweeg nie. Hy keer my elke keer in die straat voor. Dan bel
 ek die polisie en hulle kom waarsku hom, maar hy doen dit later maar 
net weer. Hy loop saam die ander meisie en dreig my dan. Wat staan my te doen, Antie? – Hartseer, WhatsApp Hoe langer jou kind by die ouma bly, hoe meer gaan dit dinge complicate. Gaan sien ’n maatskaplike werker en verduidelik jou situasie aan haar. Laat
 sy/hy ’n plan vir jou uitwerk waarvolgens jou kind saam na jou huis toe
 kan trek en dan bv. skoolvakansietye by sy pa kan kom kuier. Hierdie reëlings kan alles uitgestryk word voordat jy trek. Maar jy trek nie sonder jou kind nie. Dit gaan dinge soveel moeiliker maak om jou kind dan weer terug te kry. Gaan sien ook jou naaste polisiestasie se bevelvoerder en vra dat daar strenger teen die jong opgetree word. Hy verbreek dan die interdikvoorwaardes, maar word elke keer net gewaarsku. Waar pas dit? Moet hy jou dan eers fisiek leed aandoen voordat die polisie daadwerklik gaan optree? Wees versigtig. ’n Jong soos dié gaan tot die uiterste as hy nie sy sin kry nie. Begin nou planne maak om na jou mense terug te keer en jou kind saam te vat. Jy’s geen man se slaansak nie!