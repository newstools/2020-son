’N VIERDE persoon wat aanlyn op sy FNB app speel, het groot gewen met die PowerBall. Vrydag het dié gelukkige persoon R31 437 679,10 gewen. Die wenner het Ithuba nog nie gekontak nie. Die persoon het R100 quick pick gespeel. Dit lyk asof spelers wat die FNB app het, tot dusver die gelukkigste is. Die eerste wenner was iemand van KwaZulu-Natal wat in April R135 miljoen met die PowerBall gewen het. Lockdown Einde Junie het iemand R77 miljoen met die PowerBall gewen en op 1 Julie was iemand met die Lotto Plus 1 ’n heerlike R15 miljoen ryker. Busisiwe Msizi, ’n woordvoerder van Ithuba, sê hulle is bly dat daar nog ’n wenner is van iemand wat ’n banking app gebruik het. “Dis ’n aanduiding dat mense tydens die lockdown besluit het om by die huis te bly en van digitale platforms gebruik gemaak het om te speel.”