ASH Dixon, medekaptein van die Highlanders, sê sommige lede van sy span se dronk optrede oor die naweek het die naam van die franchise deur die modder gesleep. Gaste by die Glebe Apartments-kompleks het Vrydag en vroeg Saterdag verskeie kere gekla oor die Highlander-spelers. Twee spelers is ook daarvan beskuldig dat hulle in ’n binnehof urineer het.  Dixon, sê die dronkenskap van dié spelers het die hele franchise in die steek gelaat.  “As iemand in ons groep ons in die steek laat, beïnvloed dit almal,” het Dixon gister gesê.  “Dit is teleurstellend dat die manne by so iets betrokke is.  “Daar was ’n paar gevolge vir sommige van die ouens, maar ons moet leef en leer en ons sien uit na die naweek.”  “Dit is jong ouens. Ons maak almal foute. Ek was ook 21 en was nie volmaak nie,” het Dixon gesê.  Die Highlanders pak Sondag die Blues in Dunedin.