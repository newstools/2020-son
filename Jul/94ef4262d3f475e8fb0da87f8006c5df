TWEE verdagtes is Maandag by die Beitbrug-grenspos gearresteer toe hulle meer as R6 miljoen se onwettige sigarette die land wou insmokkel. Die polisie was besig met roetinepligte toe hulle 'n verdagte petroltenkwa voorgekeer het. Altesaam 523 bokse met onwettige sigarette is binne 'n spesiale kompartement in die petroltenkwa gevind. Lt. Nneke Ledwaba, provinsiale kommissaris in Limpopo, het sy lede en ander rolspelers geloof vir hul wakkerheid en toewyding om die sigarette te vind en die verdagtes te arresteer. Die verdagtes (36 en 44) verskyn Woensdag in die Musina-landdroshof.