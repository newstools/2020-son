VYF mense is dood en 30 inhegtenis geneem na 'n gyselaarsdrama by 'n kerk. Die gebeure het vroeg Saterdagoggend by die International Pentecost Holiness-kerk in Zuurbekom in Gauteng afgespeel. News24 berig dat die polisie omstreeks 03:00 reageer het op 'n hostage situasie en skietery by die kerk. Brig. Vish Naidoo, nasionale polisiewoordvoer, sê: "Die polisie en lede van die weermag het op die skietery en beweerde hostage sitausie by die kerk reageer. "Daar het 'n groep gewapende mense na die Modise-kerk gekom en mense wie binne was na bewering aangeval, en aangedui dat hulle die plek oorvat." Die polisie ondersoek die moontlikheid dat hierdie aanval moontlik gemotiveer is deur 'n vete tussen konflik in die kerk. News24 berig verder dat vier mense in 'n motor geskiet en doodgebrand is, terwyl 'n vyfde slagoffer, 'n sekuriteitswag, noodlottig in sy voertuig geskiet is. "Talle arrestasies is gemaak, waaronder ses mense wie in die hospitaal opgeneem is," sê Naidoo. Onder diegene wie gearresteer is, is lede van die polisie; weermag; Johannesburg metropolisie en departement van korrektiewe dienste. Meet as 34 vuurwapens, insluitende vyf rifles, 16 shotguns en 13 pistole is ook gekonfiskeer. Die polisie was Saterdagmiddag laat nog op die toneel. Naidoo noem dat die aantal arrestasies en gekonfiskeerde vuurwapens kan verander. "Lede van die special task force, tactical response eenheid en sigbare polisielede fynkam die toneel nog."