DIE sanger August Alsina (27) het so byna die internet gebreek toe hy met die sak patats uitkom oor sy gejol met Will Smith (51) se vrou, Jada Pinkett Smith (48). En jy moenie dink dié tweetjies het die kat in die donker geknyp nie. August het in ’n onderhoud met The Breakfast Club vertel dat Will die gejol tussen sy vrou en August goedgekeur het. Volgens August het hy en Jada close begin word tydens ’n familie-vakansie in Hawaii in 2016. Erken “Ek het eintlik gesit en met Will gepraat omdat hulle (Will en Jada) ooreengekom het om hul huwelik na ’n life partnership oor te skakel. So, hy (Will) het vir my sy blessing gegee.” Die sanger van “I Luv This Sh*t” het erken dat hy toe malverlief geraak het op die mammie van twee. “Ek het myself totaal oorgegee in daai verhouding. “Ek het haar eerlik en baie, baie diep kom liefkry. “Ek het myself aan die verhouding toegewy, ek het my volle self gegee, soveel so dat as ek nou sterf. ek oukei sal wees met die wete dat ek myself eerlik aan iemand gegee het.” Hy het bygevoeg dat hy dankbaar is vir die liefde wat hy met die getroude vrou ervaar het. “Ek het regtig iemand liefgehad en ek weet hoe dit voel. Ek weet dat ek dit ervaar het en nou weet hoe dit voel.” Nie Jada of Will het nog enigiets oor August se bewering gesê nie, maar die getroude paartjie het al voorheen in onderhoude erken dat hulle plesiertjies buite die huwelik soek. Solank die ander een net daarvan weet en dit goedkeur.