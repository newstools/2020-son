Die agt spanne vir deelname aan die jaar se Curriebeker se Premierliga kan solank begin oefen. Die Suid-Afrikaanse Rugbyunie het luidens 'n verklaring laat weet dat die regering ingestem het vir rugby om 'n terugkeer tot nie-kontak oefening, ter voorbereiding vir 'n plaaslike kompetisie te maak Spanoefening sal vanaf Maandag hervat word. Die gt spanne is die Bulls, Sharks, Stormers, Lions, Southern Kings, Cheetahs, Griekwas en Pumas. Saru sê luidens sy verklaring die ekonomiese impak van die corona-virus moes hy 'n moeilike besluit neem deur die land se ander beroepspanne nog in lockdown te hou. Die Boland, Grens, Griffons, Luiperds, Oostelike Provinsie, Suidwestelike Distrikte en Valke sal dus nie begin oefen nie. "Kontakoefeninge sal nie toegelaat word nie, maar die spelers kan weer op die veld met rugbyballe oefen en 'n terugkeer tot die gym maak. Daar sal streng protokolle in plek wees, maar vir ons sport is die 'n groot verligting," het Jurie Roux, Saru se uitvoerende hoof, gesê. Oor die feit dat net agt spanne gaan speel het Roux onthul dat die agt spanne se o.21-spelers ook kan oefen en al die ander kompetisies - insluitend klubrugby - nie die jaar gespeel sal word nie. "Die risiko met 'n massaterugkeer tot oefen en speel word deur die regering aangedui en die tydlyn en praktiese toepassing daarvan is onrealisties," het hy gesê. Omdat skolerugby nie direk onder Saru se beheer val nie, het Roucx gesê dat enige besluit vir 'n terugkeer daarvan deur die depaterment van onderwys hanteer sal word. 