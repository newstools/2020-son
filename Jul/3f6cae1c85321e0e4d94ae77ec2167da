DIE Blues sal weer op die wenpad wil kom, terwyl die Hurricanes sal wil voortbou op hul sege van laas week wanneer dié twee spanne mekaar môre in hul Superrugby Aotearoa-kragmeting in Wellington pak. Vir die Blues vervang Kurt Eklund en Aaron Carroll die beseerde James Parsons en Blake Gibson onder die voorspelers, terwyl die 21-jarige Emoni Narawa in die plek van Caleb Clarke as vleuel gaan uitdraf. Clarke is nie beskikbaar vir die game nie. Dan Carter sukkel met ’n kuitbesering wat hy op die oefenveld opgedoen het. Die veteraan van 141 wedstryde is as voorsorgmaatreël nie op die bank ingesluit nie. Sy plek op die bank word deur Matt Duffie ingeneem. Die ander spelers wat weens beserings nie oorweeg is nie, is Jared Page (dyspier), Stephen Perofeta (gebreekte voet), Tom Robinson (knie) en Hoskins Sotutu (knie). Vir die Hurricanes gaan die ervare All Black-haker Dane Coles sy terugkeer na die beginspan maak. Die Canes is tans vier punte agter die span van Auckland op die puntelys. Behalwe Coles, is daar twee ander veranderinge aan die span aangebring wat laas week met 17-11 met die Highlanders afgereken het. Jackson Garden-Bachop gaan die nr. 10-trui in die plek van Fletcher Smith dra. Peter Umaga-Jensen is ook terug in die middelveld. Al het die Blues hul laaste twee wedstryde teen die Hurricanes gewen, kon hulle sedert 2003 nie drie keer agtereenvolgens wen nie. Jordie Barrett, Kobus van Wyk, Peter Umaga-Jensen, Ngani Laumape, Ben Lam, Jackson Garden-Bachop, TJ Perenara, Ardie Savea, Du’Plessis Kirifi, Reed Prinsep, Scott Scrafton, James Blackwell, Tyrel Lomax, Dane Coles, Ben May. BANK: Asafo Aumua, Fraser Armstrong, Alex Fidow, Isaia Walker-Leawere, Vaea Fifita, Jamie Booth, Billy Proctor, Wes Goosen. Beauden Barrett, Emoni Narawa, Rieko Ioane, Harry Plummer, Mark Telea, Otere Black, Finlay Christie; Akira Ioane, Dalton Papalii, Aaron Carroll, Josh Goodhue, Patrick Tuipulotu (k), Ofa Tuungafasi, Kurt Eklund, Alex Hodgman. BANK: Tolai Luteru, Marcel Renata, Sione Mafileo, Gerard Cowley-Tuioti, Tony Lamborn, Jonathan Ruru, TJ Faiane, Matt Duffie.