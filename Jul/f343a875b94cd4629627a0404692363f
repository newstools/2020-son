’N TAXI guardjie is dié naweek vermoor nadat hy en ’n kollega oor werk gestry het. Kol. Priscilla Naidu, ’n polisiewoordvoerder, sê Saterdag omstreeks 08:30 het Roland Tobias (40) en die verdagte gestry oor werksaangeleenthede. Sy sê die verdagte het kwaad geraak en weggestap. Hy het egter ’n paar minute later teruggekeer en Tobias in die nek gesteek. Tobias het probeer weghardloop, maar het inmekaargesak en gesterf. Oorgegee Die voorval het by die Cleary Park taxi rank gebeur. Naidu sê die 23-jarige verdagte het homself later aan die polisie oorgegee. ’n Moorddossier is aangelê. Die verdagte verskyn vandag in die Baaise landdroshof.