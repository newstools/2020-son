HIER is ’n dating show met ’n verskil. M-Net het Sondagaand aangekondig dat sy nuwe show The Single Wives SA 19:00 op 3 September afskop. Die show is gegrond op die gewilde Australiese formaat en zoom in op die lewe van ses vroue wat voorheen getroud was, maar nie ewige liefde kon vind nie. Die ses vroue gaan nie alleen op die reis nie: Twee baie ervare kenners gaan hul hand vashou. Die kenners is Justin Cohen en Mapaseka Mokwele. Justin is ’n transforma­tion coach, internasionale spreker, best-selling skrywer en aanbieder van ’n kletsprogram. Mapaseka is al 22 jaar in die mediabedryf. Sy is ’n omroeper, aanbieder van ’n kletsprogram en ’n gekwalifiseerde afrigter in leierskap, loopbane, die lewe en verhoudings. Justin verduidelik dat die vroue in dié dating show nie net daarop fokus om ’n man te vang nie. Dit is eerder ’n holistiese proses vir hulle. Maar wie is die ses dapper vroue wat hulself en hul lewe op televisie gaan blootlê? Sy is ’n advokaat en ’n social media influencer. Sy en haar eksman het getrou toe sy nog baie jonk was – en 12 jaar was sy vasgevang in ’n ongelukkige verhouding. Sy het geglo daar is altyd lig aan die einde van ’n donker tonnel en het haar man ’n tweede keer getrou. Sy het vinnig besef dis ’n bose kringloop en het finaal van hom geskei. En nou, vyf jaar later, is sy op soek na nuwe liefde. Genevieve is ’n bedryfshoof by ’n ontwikkelingsmaatskappy en is al twee keer verneuk. Haar eks-man het ’n affair gehad en die eerste ou wat sy ná haar egskeiding gedate het, het haar ook verneuk. Dit het veroorsaak dat die ambisieuse en aantreklike mammie van twee hoop in die liefde verloor het. Maar Genevieve het haar lewe reggeruk en is nou weer oop vir liefde. Sy is ’n bemarkingsbestuurder en erken dat sy nie veel van ’n dating life gehad het nie. Sy het getroud met die tweede ou met wie sy in ’n ernstige verhouding was en hul huwelik het 12 jaar gehou. Ná hul egskeiding was hulle in ’n aan-af-verhouding. Sy sien nou uit daarna om weer op die dating scene te wees. Tori se huwelik van agt jaar is tot ’n einde gebring deur ontrouheid. Die mammie en eienaar van ’n fitness studio sê sy moes haar rug op haar man keer oor sy haarself nie meer wou seermaak nie. Die paartjie, wat later toe net vriende geword het, het besluit om mekaar weer ’n kans te gee. En voordat hulle hul liefde ’n tweede kans kon gee, is haar man vermoor. Sy probeer nou uitvind of sy ooit kan herstel van die verlies. Helen is ’n sterk en onafhanklike public transport operator. Sy het haar man 10 jaar gedate voordat hulle kansel toe is. Toe hulle getroud en onder een dak is, het dinge lelik begin skeefloop. Sy het vertroue in mans verloor en al haar aandag op haar dogter toegespits. Nou, ná 15 jaar, is sy gereed om haarself te herontdek. ) Chantelle Thrupp-Snow (33) Chantelle is ’n corporate account executive wat al twee keer getroud is. Borderline personality disorder is by haar gediagnoseer. Sy het ’n baba buite die huwelik gehad en haar laaste verhouding was ’n verlowing wat ook misluk het. Sy meen sy is nou gereed om die regte keuses te maak. .