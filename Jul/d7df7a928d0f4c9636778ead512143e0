DIE teenbende-eenheid het laas Donderdag in operasies in Ravensmead en Elsies­rivier verskeie mans vir die besit van onwettige vuur­wapens gearresteer. Donderdag is ’n vrou en ’n man in Avonwood raakgeskiet. Die cops het inligting opgevolg en ’n 30-jarige verdagte is met ’n onwettige en ongeregistreer Norinco Star-pistool en nege patrone gebust. Die volgende dag het die cops nóg ’n verdagte (39) gearresteer wat met dieselfde skietvoorval verbind word. Gesteel ’n Ander verdagte (26) is ook Donderdag deur die teenbende-eenheid aangekeer – vir die moord op ’n 35-jarige vrou wat in Ravensmead doodgeskiet. Die verdagte is gearresteer en ’n gesteelde Glock-pistool is in sy besit gevind. Die pistool is in April by die Ravensmead-polisie­stasie as gesteel aangemeld. In nóg ’n voorval het die eenheid Vrydag ’n 37-jarige man vir die besit van ’n onwettige vuurwapen en sewe patrone gearresteer. Die verdagtes het Maandag op aanklagte van die besit van ’n onwettige vuurwapen en ammunisie, sowel as moord in die hof verskyn.