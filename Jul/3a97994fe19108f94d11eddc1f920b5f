VERSKEIE skole in die Suid-Kaap het reeds sedert Dinsdag met plakkaat-betogings begin teen die heropening van skole vir die ander grade wat Maandag voortgaan. Onnies het op hul Whats­App-groep in ongekende solidariteit met mekaar gestaan. Selfs hoofde het die voortou geneem. Verskeie onnies en ouers het hul bekommernis en vrees uitgespreek en gevra vir meer meelewendheid van die owerhede. Vanessa le Roux van Parents Against the Opening of Schools het die skool­gemeenskappe geloof vir hul bydrae in die belang van hul kinders. 