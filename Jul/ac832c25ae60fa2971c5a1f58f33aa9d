HET julle geweet dat mej. Heelal, Zozibini Tunzi, die stem van ’n engel het? Onse Zozi het dié week ’n pragtige video op haar IGTV gelaai waarin sy die kragtige song “Rise Up” van Andra Day sing. In die moeilike tye wat ons tans beleef, doen dit die hart goed om na so ’n bemoedigende song te luister. Mej. Heelal het saam met die video ook ’n positiewe boodskap gelos om ons in dié donker tye te bemoedig. Styg “Ons sal styg. Dinge lyk dalk nou bleek, maar dit sal nie vir ewig aanhou nie. Ons kan en ons gaan weer opstaan.” Dis nie die eerste keer dat onse beeldskone Zozi haar sangtalent afshow nie. Sy’t al voorheen die covers­ van Ariana Grande se “Almost is Never Enough” en Lebo Elle Tisane se “Nobody But You” gedoen. Gaan kyk gerus na die video op haar Instagram-profiel. Dit sal jou dag beslis opkikker.