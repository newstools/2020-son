’N MAN wat in ’n gekaapte SUV van die polisie weggejaag het, het in ’n gesteelde kar vasgery. Dié voorval het laas Sondag in die stad Newberg in Oregon, Amerika, gebeur. Die plaaslike polisie het details van die voorval op Facebook gedeel. Randy Lee Cooper (27) se jaagtog deur die stad het tot ’n einde gekom toe hy teen ’n Buick Regal vasjaag. Dié kar is deur Kristin Nicole Begue (25) bestuur. Toe die polisie die saak ondersoek, het hulle agtergekom dat Begue se kar drie weke tevore as gesteel aangemeld is. Albei drivers is gearresteer. – NDTV