DAAR staan Laetitia toe, soos baie ander, op die kantlyn van die rugbyveld en gil. Die spele was van korte duur, want dis wat by die eetkamertafel gebeur het wat almal onthou. In haar kop speel die lied “Ons Is Almal Nou Hier Saam”. David staan met ’n bottel Jack Daniel’s en loer vir Beatrice, nog kwaad oor die cheap funeral wat sy hom gegee het. Lee-Roy kan sy lag nie hou nie. Maande gelede het die klong in Pearston nie op sy mond geval vir Uncle Mike nie, maar hier sit hy by die breakfast-tafel en laat Laetitia diep in sy siel kyk. Brentie-boy maak weer wawiele in die kombuis en is net ongemaklik oor hy ’n crush op Lee-Roy het. Daniel maak Laetitia stil en dit met David op die punt om te noem Wendy het hom vermoor. Nogal twee keer. Én steel toe sy lyk en steek dit aan die brand. Antie Gerty kry dié week volpunte vir toneelspeel. Sy is eers erg bekommerd Laetitia se kinnes gaan haar werkswinkel omkrap en toe sak sy by die kombuistafel af dat Georgie langs haar moet sit. Thys se gesig het gegil: “Regtig, Mammie!” Wel dis dit of hy het gevra: “Is Mammie Jessica?”. Die oumie het maklik geweet dat die hele graveyard vir aandete kom, want sy is dan nie saam met Uncle Johnny na sy dogter nie. Of kom sy en haar stief-skoondogter nie oor die weg nie? Gepraat van Thys, ál wat die man innie Vlei doen, is om te eet en vir Ronel te sê: “Dit is hoekom ek lief is vir jou.” Selfs Lorenzo wat milkshakes aandra, doen meer. Saartjie gee fyn poepies dat Juffrou Beatrice nie moet uitvind sy het geweet van Daniel nie, want dan is sy nie meer hoofmeisie nie. Haar goeie dade dra ook geen vrugte nie. Gelukkig gaan Laetitia nou hulp kry. Dit was so amper of sy het gebly en vir Hein by die skool gehelp. Hy het juis daar in Gerty se werkswinkel vir Laetitia gestaan en ogies maak. Dit nogal kort ná die Venter-manne en Ross-meisies lekker gekuier het. Ná ál hul hartseer hoop ons maar daar kom bietjie liefde en nie weer Bompie nie. In die Newman-huis val die appel nie ver van die boom nie. Debra is voorwaar ’n mini-Wendy – eiewys en hardkoppig. Wendy gaan nie skaak met haar dogter kan speel nie, sy sal oop kaarte moet speel. Oom Pieter van Schalkwyk weet ook seker nie van sy dogter se geheim nie, anders het Wendy lankal vir Dêddie innie four corners gaan visit. Intussen is Debra so verlief, die Cindy Nel is Belinda Davids vir die ola bag. Debra het nie eens groen vingers nie, maar grawe ook daar in Uncle Steve se groentetuin. Dis nie goed nie, want sy gaan net uitvind waar Dawid die wortels gegrawe het.