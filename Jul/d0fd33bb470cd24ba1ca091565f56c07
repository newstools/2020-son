DIE Protea-kaptein Quinton de Kock en die middelkolwer van die nasionale vrouespan, Laura Wolfvaardt, het Saterdagaand die kollig gesteel en met die groot bekers by Krieket Suid-Afrika se virtuele prysuitdeling weggestap. Dié geleentheid vind gewoonlik in die vorm van ’n spoggerige gala-geleentheid plaas, maar moes vanjaar weens die Covid-19-pandemie virtueel plaasvind. De Kock en Wolfvaardt is albei in drie verskillende kategorieë vereer. De Kock is aangewys as die Standard Bank Krieketspeler van die Jaar, Toetsspeler van die Jaar en het met die gesogte Spelers se Speler van die Jaar weggestap. Wolvaardt is ook aangewys as die Proteas se ODI-krieketspeler van die Jaar en is aangewys as die Speler van die Jaar. De Kock sluit hom nou by ’n uitgelese groep spelers aan wat die Speler van die Jaar toekenning reeds twee maal gewen het. Die ander is Jacques Kallis (2004 en 2011), Makhaya Ntini (2005 en 2006), Hashim Amla (2010 en 2013), AB de Villiers (2014 en 2015) en Kagiso Rabada (2016 en 2018). Wolvaardt word op 21-jarige ouderdom die jongste wenner van Suid-Afrika se toonaangewende vrouetoekenning. Professionele Toekennings: Nasionaal Krieketspeler van die Jaar: Quinton de KockVrouekrieketspeler van die Jaar: Laura WolvaardtStandard Bank Krieketspeler van die Jaar: Quinton de KockStandard Bank ODI-krieketspeler van die Jaar: Lungi NgidiStandard Bank T20 internasionale krieketspeler van die jaar: Lungi NgidiSpelers se Speler van die Jaar: Quinton de KockFans se Speler van die Jaar: David Miller KFC Streetwise Award: Mignon du Preez (ses teen Engeland, T20 Wêreldbeker)RAM-aflewering van die jaar: Anrich Nortje (paaltjie van David Warner, 3de ODI)International Mans Newcomer of the Year: Anrich NortjeInternasionale vroue-nuweling van die jaar: Nonkululeko MlabaSpelers se vrouespeler van die jaar: Laura WolvaardtMomentum Proteas ODI krieketspeler van die jaar: Laura WolvaardtMomentum Proteas T20 krieketspeler van die jaar Shabnim Ismail