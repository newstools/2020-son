LOAD SHEDDING is terug! Eskom het Vrydagoggend in 'n twiet aangekondig dat beurtkrag fase 2 vanaf 12:00 toegepas sal word. Die kragreus kon Donderdag daarin slaag om die ligte aan te hou en het toe reeds gewaarsku oor die moontlikheid van beurtkrag vir Vrydag. Sikonathi Mantshantsha, ‘n woordvoerder vir Eskom, sê die beurtkrag is weens kragopwekker-eenhede wat af is. Hy voeg by: “Die druk op die kragnetwerk sal moontlik vir die duur van die naweek wees.” Suid-Afrika het sedert die begin van lockdown einde Maart geen beurtkrag ervaar nie. Beurtkrag is wel in sekere plaaslike gebiede in die land, veral in Gauteng, toegepas in wat Eskom noem kragvermindering. Click hier vir beurtkrag skedules.