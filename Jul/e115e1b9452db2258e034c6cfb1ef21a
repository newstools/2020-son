PASOP, die regering span Big Brother nou in om jou dop te hou! Die interdepartementele groep belas met justisie, misdaadvoorkoming en veiligheid (JCPS) het gister ’n perskonferensie gehou oor hoe hy beplan om Covid-19 se uitdagings te oorbrug. Die JCPS sê hy is diep bekommerd oor die geweldige toename in Covid-besmetting. Niemand is immuun teen Covid-19 nie, sê die JCPS. Hy voeg by dat ’n aantal van sy lede ook al die virus onder lede gehad het. Hy verte meer as 60 militêre gesondheidspersoneel is in die provinsie ontplooi om Covid-19 in die Oos-Kaap in sy spore te stuit. Die JCPS sê hy is vasbeslote om sy mandaat uit te voer. Daarom gaan daar meer polisiesigbaarheid wees, sowel as padblokkades en patrollies in geïdentifiseerde areas om te verseker dat social distancing wel deur mense toegepas word. Random stop-en-deursoek-operasies gaan ook aan die orde van die dag wees en die onwettige verkoop van alkohol en tabakprodukte gaan glad nie geduld word nie. Volgens die JCPS is intelligensie-eenhede in die land besig om tendense en patrone ten opsigte van Covid-19 te track en te trace. Sedert die lockdown begin het, is meer as 130 000 doodsertifikate ook deur die departement van binnelandse sake uitgereik. Die volgende informasie het ook uit die briefing gekom: Bestuurders, taxi-drywers en winkeleienaars moet seker­ maak almal wat hul voertuig of winkel betree, dra ’n masker. Versuim om dit te doen, kan jou in die hof laat beland. Jy mag ook nie in open­bare plekke of selfs in jou kar ’n dop drink nie.