BO EN behalwe die “gewone” nuus van die vieslike virus, was dié week se koerante vol tragedies. Daar is berig oor storms wat skole verwoes het tot die tragiese heengaan van kinders en oor die familielede van cops wat afsterf. Kom ons hou ’n nabetragting. Die cops sê hulle sal dit eers glo as dit swart op wit is. Klein Abieda Paulse (8) het laas Donderdagmiddag by Vygieskraal in ’n kanaal geval en is meegesleur. Yusuf Kiroboto het ingespring om haar te red en is ook nou weg. Rukwinde het bome ontwortel en oral skade aangerig, terwyl die woedende see na ’n skuimbad lyk. Poppie, soos sy ook liefderik genoem is, was ’n Pinksterkind. Maar, sê Antoinette, dié pragkind se ma, sy kry berusting daarin dat haar kind haar hart aan die Here gegee het. Sy was baie geliefd by die skool en ’n sterk leier. Lunamandla Jack Sithonga (12) is ’n week laas gesien. En teen Dinsdag het meer as 200 mense aan ’n grootskaalse soektog deelgeneem wat bitter moeilik gemaak is deur die lockdown-regulasies. Hulle het al na haar in Tafelsig en in die Swartklip-begraafplaas gaan soek. Geen teken van haar is gevind nie; nie eens die skooltas of skooluniform van dié gr. 6-leerder van Eastville Primêr nie. Hulle is Donderdag, verlede week deur die sterk stormwaters in ’n kanaal by Vygieskraal meegesleur. Toe word fake nuus versprei dat daar twee lyke in ’n kanaal in Mowbray gevind is. Die cops het gesê dit is ’n wolhaarstorie. Malikah (26), Abieda se ma, meen dit maak die seer erger en ál wat sy wil hê, is om haar kind ter ruste te kan lê. Die gevoelloosheid van fopnuus en die onverantwoordelikheid daarvan word onthul deur hoe pynlik dié ma dit ervaar het.