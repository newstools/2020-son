INFORMELE begrafnisondernemersdienste skiet skielik soos paddastoele op. Dít is weens die pandemie en meer sterftes as tevore. Die Stad Kaapstad het die groeiende tendens opgemerk en Dunoon geïdentifiseer as ’n gebied waar daar ’n toename aan dié tipe informele begrafnisondernemers is. Die Stad monitor hulle tans. Zahid Badroodien, die Stad se mayco-lid vir gemeenskapsdienste en gesondheid, sê daar is net agt erkende begrafnisondernemersforums. Registreer Mense kan ondernemers se credentials nagaan deur die verenigings of forums te kontak om te bevestig of hulle betroubaar is. “Daar word van ondernemers verwag om by binnelandse sake te registreer. “Daar word van hulle verwag om ’n eksamen af te lê en bewys te lewer van ’n wettige ondernemingsregistrasie- en belastingnommer,” sê Badroodien. “Hierdie ondernemers kwalifiseer dan om op die databasis van die Stad geregistreer te word, wat hulle in staat stel om grafte by munisipale begraafplase te bespreek.” Hy sê die beplanning vir ’n mens se dood is net so belangrik soos die beplanning vir jou aftrede. As jy nie deur ’n begrafnispolis verseker is nie, is dit belangrik om te weet wat die begrafnisdienste werklik kos en voorsiening maak ingeval daar ’n sterfte is. “Mense wat onverwags ’n geliefde verloor het en ’n kwotasie van ’n ondernemer ontvang, kan vir ’n verwysing vra. “Dis ook goed dat so ’n ondernemer ’n gedetailleerde kwotasie saamstel sodat hulle weet waarvoor hulle betaal en hulle oor die prys kan onderhandel. “Verder kan mense ook die Stad Kaapstad se begrafnistariewe check wat vasgestel is en openlik beskikbaar is op die Stad se webwerf,” sê Badroodien. Hy sê as ’n ondernemer die nasionale gesondheids­regulasies of die Stad Kaapstad se verordeninge oor begrafnisse oortree, sal regstappe teen die ondernemer volg. ’n Landdros kan ook boetes oplê as ’n ondernemer aan ’n misdryf skuldig bevind word. Badroodien voeg by dat geregistreerde ondernemersverenigings of -forums bewus is van die gesondheidsregulasies met betrekking tot die verwydering van ’n Covid-19-geval. “Streng protokolle moet nagekom word om die verspreiding van die virus te voorkom,” sê hy. Die agt erkende begrafnisondernemersforums is: