MIKEL Arteta, Arsenal se manager, is “baie optimisties” dat sy striker Pierre-Emerick Aubameyang ’n nuwe kontrak sal teken. Dis nadat die Gaboenese sterspeler Asenal se geskiedenisboeke herskryf het as die speler wat die 50-doel merk die vinnigste bereik het. Die 31-jarige voormalige doelemasjien van Borussia Dortmund het twee doele aangeteken in die Gunners se sege van 4-0 oor Norwich City ’n Engelse Premierliga-wedstryd. Aubameyang se kontrak verstryk aan die einde van die 2020-’21-seisoen. Arteta is egter oortuig daarvan dat sy sterspeler lojaal is aan die klub. “Hopelik sal hy nog vir ’n baie lang tyd by die klub wees,” sê Arteta. “Elke keer wanneer ek met om praat, vertel hy my hoe gelukkig hy hier by die klub is. Gehelp “Hy het reeds goed ge­settle en sy familie is ook gelukkig.” Aubameyang het Arsenal met sy doelevernuf gehelp het om tot die sewende plek te vorder. Hy het 51 doele in 79 wedstryde aangeteken sedert hy hom by die klub aangesluit het. Aubameyang het hom in Januarie 2018 vir £56 miljoen (tóé sowat R952 miljoen) van Dortmund af by Arsenal aangesluit. Net vyf spelers – Andy Cole (65 wedstryde), Alan Shearer (66), Ruud van Nistelrooy (68), Fernando Torres (72) en Mohamed Salah (72) – het die kerf gouer bereik in die era van die EPL. “Dis ongelooflik dat hy die prestasie behaal het,” meen Arteta. – AP