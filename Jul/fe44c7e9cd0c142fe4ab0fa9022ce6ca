ABSOLUTE rubbish! Só het die WBC se swaargewigbokskampioen, Tyson Fury, gereageer ná ’n beskuldiging deur Deontay Wilder se broer, Marsellos Wilder, dat Fury in hul tweede kragmeting in Februarie sy handskoene “gelaai” en dit ’n duik in sy broer se kop veroorsaak het. “Dis die grootste rubbish wat ek in my lewe gehoor het. Ek het die artikel op Fightnews.com gelees waarin beweer word ek het ’n stomp voorwerp in my handskoene gehad,” het Fury in die sosiale media gesê. Alleen “As jy twee 125 kg vernietigers in jou handskoene het sál jy iemand se kopbeen induik. Ja, obviously. “Die kommissielede van die staat Las Vegas het vir geen oomblik my kleed­kamer verlaat nie. Hulle los jou vir geen oomblik alleen nie. “Wilder se afrigter, Jay Deas, was ook in my kleedkamer toe my hande verbind is. “So, enige iemand wat vuilspel vermoed, praat absolute stront! “Wanneer ek en Wilder ’n derde keer deur die toue klim, sal ek seker maak dat ek ’n duik in sy loopbaan maak,” het Fury gedreig. “Dit sal twee agtereenvolgende uitklophoue beteken – en dalk die einde van sy loopbaan. “Bye-bye forever,” het Fury benadruk. Hy is in sy laaste geveg deur Dustin Long uitgeslaan. William Deets het hom ook al uitgeslaan.