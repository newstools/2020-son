DIE Verulam-landdroshof buite Durban het ’n saak van die rol geskrap waarin 12 mense aangekla is van terreuraanvalle op ’n moskee. Farhad Hoomer en 11 ander het hof geloop vir ’n reeks aanvalle van Mei tot Oktober 2018. Die polisie het eers 19 mense aangekla nadat ploftoestelle by verskeie plekke in Durban geplaas is. Daar was ook ’n mesaanval by die Imam Hussain-moskee in Verulam, waar een persoon doodgesteek is. Literatuur Die polisie het ’n klomp raids uitgevoer en ’n Tanzaniër gevind wat op Hoomer se eiendom vasgeketting was. Ekstremistiese literatuur is in dié raids gevind. Sake teen sewe mans is geskrap omdat hulle nie positief uitgeken kon word nie. Natasha Kara, woordvoerder van die Nasionale Vervolgingsgesag in KwaZulu-Natal, het ’n aansoek ingedien vir uitstel. Die hof het egter gesê die staat sal weer toestemming moet kry om die verdagtes weer te vervolg. – News24