DIE Wes-Kaapse minister van gemeenskapsveiligheid, Albert Fritz, het ’n ekstra R3,5 miljoen bewillig in die geveg teen Covid-19. Fritz het Saterdag in Khayelitsha die Neighborhood Watch Safety Improvement Volunteers-projek bekendgestel. Hy het starter kits aan 15 buurtwagte oorhandig. Die betrokke buurtwagte het voor hul ontplooiing opleiding van Doctors Without Borders ontvang. Fritz vertel: “Die ontplooiing van die buurtwagte is gemik daarop om gesondheid te bevorder deur die promovering van social distancing en die gebruik van PPE. “Hul hoofdoel is om ’n verandering in gedrag mee te bring deur compliance met die vyf goue reëls vir gesondheid te verbeter. “Die 15 wagte wat gekwalifiseer het, moet baie trots wees op hulself. Dis nie enige buurtwaglid wat gekies is nie. “Hulle moet geakkrediteer wees, goeie kennis hê van Covid-19, in staat wees om skole te support, deur die SAPD gesteun word en aktief poog om die verspreiding van Covid-19 te bekamp.” Altesaam 42 geakkrediteerde en screened buurtwagte sal geldelik ondersteun word. As deel van die Safety Improvement Volunteer-projek, sal die wagte by plekke soos winkels, skole, Sassa-betaalpunte en taxi ranks operate. Fritz voeg by: “Niemand moet in die openbaar sonder ’n masker aan gesien word nie. Maskers moet soos ’n onderbroek en broek aan jou lyf wees voordat jy uitgaan sodat ons die verspreiding van die corona-virus kan keer.” Dié proefprojek sal vir ses maande loop. Dit sal ook na drie maande review word. “Ons sal dit monitor om te verseker dit skep nie vigilantes nie. Hulle moet verantwoordelik optree om die polisie te help om nie net Covid-19 te bekamp nie, maar misdaad ook.”