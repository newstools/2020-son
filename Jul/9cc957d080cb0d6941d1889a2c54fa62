DIE afrigters van die Reds en Waratahs het besluit om heelparty groentjies in môre se Superrugby AU-kragmeting in Brisbane speelkans te gee. Een van die mees ervare spelers in die Reds-groep, James O’Connor, word op losskakel ingespan. Hy vorm ’n nuwe skakelpaar met Tate McDermott. Hunter Paisami en Hamish Stewart gaan in die middelveld kombineer. Brad Thorn, afrigter van die Reds, het die heelagter Bryce Hegarty saam met die vleuels Jock Campbell en Filipo Daugunu in die agterste driehoek gekies. Herstel Die kaptein, Liam Wright, en Fraser McReight sak langs die kant van die skrum vir die Reds. Harry Wilson het van ’n geskeurde ligament herstel en draf uit op agtsteman. Angus Blyth en Lukhan Salakaia-Loto is die slot-kombinasie. Brandon Paenga-Amosa, wat van ’n enkelbesering herstel het, sak saam met Harry Hoopert en Taniela Tupou in die voorry. Thorn het ook besluit om nuwelinge soos Tuaina Taii en Josh Flook in sy die groep van 23 ’n kans te gee. Die Waratahs se breier, Rob Penney, het twee groentjies by sy beginspan ingesluit. Will Harris is op agtsteman gekies en Joey Walton op binnesenter. Dis albei se debuut. Vyftiental Hul voormalige Junior Wallaby-spanmaats Angus Bell (loskop), Will Harrison (losskakel) en Mark Nawaqanitawase (vleuel) is ook in die vyftiental.