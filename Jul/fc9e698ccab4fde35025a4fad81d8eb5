Vryheidsvegter van Ath­lone skryf: Hoe meer die president strenger strawwe vir GBV belowe,hoe minder word dit toegepas. Die laaste tyd is talle onskuldige mense vermoor, talle vrouens en selfs kinders verkrag – baie kere deur iemand wat hulle goed geken en vertrou het. Selfs ’n 78-jarige persoon is onlangs wreed doodgemaak deur die tuinier! Waar gaan dit alles eindig? Dan is daar die geval van Sergio Jonkers wat net vier maande vir die moord op sy niggie gesit het! Vier maande! Bid jou dit aan! Vir moord! Ek het eers gedink dis ’n joke of ek lees verkeerd, maar toe besef ek: Dis die justice system wat ’n joke is. Hoe kan iemand vier maande in die tronk bly vir moord!? Is ’n mens se lewe dan niks werd in ons land nie? Die belofte dat die 19 000 prisoners wat sal uitkom, net “petty crimes” gepleeg het, is ook net empty promises. Of is moord ook net ’n “petty crime”!? Dit lyk nie juis asof die government ernstig is daaroor om geweld teen onskuldige vrouens en kinders hok te slaan nie. Hy sê net wat die mense wil hoor, maar doen dan iets anders. ’n Mens kan nie anders as om te wonder waar en wanneer alles ooit gaan eindig nie! En gaan dit ooit eindig!?