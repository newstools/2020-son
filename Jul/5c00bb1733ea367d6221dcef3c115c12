DIE ikoniese Suid-Afrikaanse aktrise Candy Moloi is nie meer met ons nie. Luidens ’n gesamentlike verklaring van Muvhango en die produksiemaatskappy Word of Mouth het die aktrise Dinsdag afgesterf. Candy, wat die rol van Vho-Makhadzi in hierdie SABC2-sepie vertolk het, was een van die oorspronklike aktrises daarin. “Dis met groot hartseer dat Word of Mouth Pictures en die Muvhango-familie die dood van ’n legende, Candy (Mokondeleli) Moloi, aankondig,” lui die verklaring. Rou ­“Mme Candy het die rol van die oorspronklike Vho-Makhadzi in Muvhango vertolk toe die program in 1997 verskyn het.” Medelye vir die familie het in die sosiale media ingestroom. Die politikus Mmusi Maimane rou saam met die Moloi-familie. Hy skryf: “Rus in vrede, Candy Moloi. Jou bydrae tot die performance industry sal altyd onthou word. “My innige meegevoel aan die Moloi-familie. #RIPCandy Moloi.” Sag rus, Mme Candy.