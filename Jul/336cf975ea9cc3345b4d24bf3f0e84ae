LIONEL Messi het met ’n Panenka-strafskop die 700ste doel van sy loopbaan aangeteken, maar Barcelona gly in die La Liga-titelwedloop. Messi se 700ste doel kon Barcelona Dinsdagaand in die Camp Nou net ’n 2-2 gelykopuitslag teen Atlético Madrid besorg. Dié uitslag beteken Barcelona is nou ’n punt agter Real Madrid (71) wat ook een minder wedstryd (32) gespeel het. Messi en Cristiano Ronaldo is tans die enigste twee aktiewe spelers wat aan die gesogte 700-klub behoort. Gevaarlikste Daar is net vyf ander spelers in die geskiedenis wat reeds dié mylpaal bereik het. Hulle is Gerd Müller, Ferenc Puskás, Pelé, Romário en Josef Bican. Opgebreek het Messi 630 doele vir Barcelona en 70 vir Argentinië aangeteken. Die 2011-’12-seisoen was sy gevaarlikste vir sy klub- en land, met ’n verstommende 82 doele. Messi het nou meer as 40 doele per seisoen aangeteken sedert sy eerste Ballon d’Or in 2009. Dié seisoen is sy doele die minste sedert 2012 nadat hy sover net 21 La Liga-doele en 29 doele in alle kompetisies aangeteken het. Ronaldo het egter ook Dinsdagaand in die Luigi Ferraris-stadion sy 24ste doel van die seisoen in ’n oorwinning met 3-1 oor Genoa aangeteken. Dit was ’n pragdoel van verder as 25 m en die 30ste van sy loopbaan. Messi is tweede op die lys met 21 doele. Die oorwinning verseker dat Juventus steeds op koers bly om weer die Serie A-titel te wen.