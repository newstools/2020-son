“SLUIT die skole en red onnies en leerders se lewens.” Só sê die grootste onderwysvakbond in die land, die Suid-Afrikaanse Demokratiese Onderwysersunie (Sadou). Dit kom nadat die nasionale uitvoerende komitee (NUK) Dinsdag vergader het. Die hoofsekretaris van Sadou, John Maluleke, het in ’n Zoom-perskonferensie gesê die NUK moet skole onmiddellik sluit. Die feit dat daar nou meer infeksies in die land is, is een van die redes waarom hulle dié besluit geneem het. Maluleke sê: “Die rate van infeksies in die gemeenskap raak die skole. “Ons gaan met die ander vakbonde in die bedryf vergader sodat ons met ’n verenigde stem na die minister van basiese­ onderwys, Angie Motshekga, kan gaan.” Kommer Toe Motshekga gesê het dat skole in vlak 4 gaan heropen, het die vakbond haar gevra om die veiligheid van die onderwysers en leerders te waarborg. Hy voeg by: “Ons het ons kommer uitgespreek oor hoe gereed die provinsiale departemente is om te deal met essentials vir veiligheid en gesondheid. “Ons het die departement gevra om aan 14 non-negotiables te voldoen wat die veiligheid van almal in skole sou waarborg. “Alle bewyse dui dat daar tans geen behoorlike opvoeding is wat plaasvind nie. “Die pandemie het ’n chaos in die onderwysstelsel veroorsaak en dis weens die slordige leierskap in die basiese onderwysdepartement.”