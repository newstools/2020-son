DEUR al die goeie werk bly korrupsie ‘n uitdaging. Pres. Cyril Ramaphosa sê: “Suid-Afrikaners vereis niks minder as volle verantwoording van die wie hulle verkies en aangestel het om hulle te dien nie.” Hy het Donderdagaand aangekondig dat van die land se agentskappe kragte saamspan om bewerings van korrupsie te ondersoek. Dit sluit in die sentrum vir finansiële intelligensie, die Valke, die nasionale vervolgingsgesag, die Suid-Afrikaanse inkomstediens en intelligensie wie saam ondersoeke sal bespoedig. Ramaphosa het Donderdag ‘n proklamasie onderteken wat die spesiale ondersoekeenheid mag gee om enige onwettige of verdagte gedrag te ondersoek, in die aankoop van enige goedere of dienste tydens of wat verband hou met die nasionale rampstatus by enige staatsinstelling. “Die gee die SIU mag om enige bewerings wat verband hou met die misbruik van Covid-19 fondse deur enige regeringsfeer te ondersoek. “Indien die eenheid bewyse kry van ‘n kriminele oortreding, is hulle verplig om sulke bewyse aan die vervolgingsgesag te verwys.” Die president noem daar is al reeds 36 ondersoeke aan die gang. Dit sluit in bedrieglike werkloosheidsversekeringsfonds eise, valse nie-regeringsorganisasies en oorprysde aankope.