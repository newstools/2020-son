CHARLIZE Theron is baie hartseer dat sy nie weer die rol van Furiosa in Mad Max: Fury Road gaan speel nie. Sy word nou deur ’n jonger aktrise vervang. George Miller, regisseur van Fury Road, het onthul dat hy ’n movie oor ’n jong Furiosa wil maak en dat ’n aktrise in haar 20’s die rol gaan vertolk. Volgens The Hollywood Reporter sê die Oscar-wenner dis ’n “moeilike een om te sluk. “Ek was mal oor die karakter en is dankbaar dat ek ’n klein aandeel gehad het om haar te skep. Sy sal altyd iemand wees tot wie ek aangetrokke sal bly. Ek sal graag wil sien waaroor die storie gaan. En as hy (Miller) voel dis die pad om te loop, dan vertrou ek hom.” – Channel24