ZOAR. – Sy het sewe jaar die goeie stryd teen die oorweldigende Groot K gestry. Maar Saterdag omstreeks 00:30 het Heldegardt Prins (47) haar jare lange kankerstryd gewonne gegee. Prins was tot en met haar dood die waarnemende hoof van gemeenskapskorreksies by korrektiewe dienste in Ladismith. Kanker is destyds in dieselfde jaar by beide Heldegardt en haar suster, Saralene, ge­diagnoseer. Roerende Verlede jaar is daar weer kanker by Heldegardt gediag­noseer. Haar ma, Dorothy, sê: “Ek wil Langenhoven se woorde herhaal: ‘Die engele het haar by haar werk gekry.’ Sy het net vir haar God, haar kind en haar werk geleef.” Hailey, Heldegardt se dogter­, wat in gr. 9 is, het op Facebook­ ’n roerende boodskap aan haar ma geskryf: “Niemand kon sê dat Mammie siek was nie. “Jy het dit so goed weggesteek. Ek het gebid soos nooit tevore nie. Hart “Maar, my ma, jy het die goeie stryd gestry. “Jy sal vir ewig en altyd in my hart bly.” Heldegardt word Saterdag vanuit die Anglikaanse Kerk in Zoar begrawe.