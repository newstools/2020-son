DIE polisie van Noordwes is opsoek na die moordenaar van 'n jong juffrou wat in haar huis verwurg is. Die 25-jarige juffrou van die Magong Village naby Rustenburg se lyk is Maandag in haar huis naby Moruleng gevind. Volgens die provinsiale onderwysdepartement het die juffrou laas jaar haar loopbaan begin nadat sy in 2018 by die Noordwes Universiteit graad gevang het. Mmaphefo Matsemela, LUR van onderwys in die provinsie, het die moord op die jong juffrou en geslagsgebasseerde geweld veroordeel. "Die betreurenswaardige voorval kom op 'n tyd terwyl ons land met die kettings van geslagsgebasseerde geweld worstel. Dit is een dood te veel. "As 'n departement veg ons teen 'n gemeenskaplike vyand genaamd Covid-19 en ons verwag nie om ons onderwysers so aan die dood af te staan nie." Matsemela sê dis hartverskeurend om 'n jong juffrou, wat nog haar hele loopbaan voor haar gehad het, op so 'n  manier te verloor. - News24