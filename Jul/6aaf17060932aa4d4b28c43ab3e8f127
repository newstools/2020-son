DIE Nedbank Hardloopklub het #NedbankRunified, 'n virtuele hardloopreeks met 'n verskil, bekendgestel. Dié klub het die bekendstelling van #NedbankRunified, 'n virtuele hardloopreeks in samewerking met Strava, aangekondig. Dit gaan op Saterdag, 11 Julie 2020 plaasvind. Dit is die eerste reeks wat geborg is vir Afrika op Strava. Dit is ook die enigste geleentheid wat langasems die geleentheid gee om 'n inkomste tydens die pandemie te verdien. #NedbankRunified hardlopers in Suid-Afrika, Lesotho, Zimbabwe, Namibië, Mosambiek en eSwatini uitdaag sal  beloon word vir die voltooiing van hardloopuitdagings tydens aangewese tydraamwerke. Die Covid-19-pandemie het 'n onmiskenbare impak op die hardloopgemeenskap gehad, met baie wedlope wat gekanselleer is, terwyl elite-atlete nie 'n inkomste kon verdien nie. Nick Bester, bestuurder van die Nedbank Hardloopklub, verduidelik: “Toe die Covid-19-lockdown aangekondig is, het ons hardlopers geoefen vir groot kompetisies. “Die kansellasies was 'n groot slag vir hul potensiële inkomste. Hierdie virtuele reeks is 'n manier om ons hardlopers te help om gedurende hierdie tyd op kop bo water te hou. “’Dit verseker ook dat hulle aanhou oefen en tot die beste van hul vermoëns  oefen, sodat hulle van hierdie pandemie kan herstel - nie net finansieel nie, maar ook fisiek.” Met die reeks sal Nedbank klublede wat in die top 10 van hul onderskeie kategorieë eindig kontantpryse wen.Hardlopers van die breë publiek wat hierdie uitdagings suksesvol voltooi, staan die kans om tot R50 000 in Greenbacks en eksklusiewe Nedbank hampers te wen. Die algehele wenner van die reeks wen ook 'n geleentheid om aan 'n internasionale marathon deel te neem.Kontak nedbankrunningclub.co.za vir meer inligting.