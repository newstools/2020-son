’N AMERIKAANSE priester het erken die foto van hom wat ’n baba met ’n waterpistool doop, is vir die grap gestage. Vader Stephen Klasek van die St. Markus Katolieke Kerk in Manchester, Tennessee, het Dinsdag op Facebook verduidelik die familie het hom gevra om so te pose. Vader Klasek het ingestem omdat hy gedink het dis snaaks. Hy voeg by daar was nie heilige water in die pistool nie en hy’t nie die baba gespuit nie, maar die pa. Almal het lekker gelag. – Catholic News Agency