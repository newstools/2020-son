NES die res van Suid-Afrika kan die Amerikaanse aktrise Gabrielle Union nie wag vir seisoen 2 van Netflix se oorspronklike Suid-Afrikaanse reeks Blood & Water nie. Sy en haar basketballer-man, Dwayne Wade, het die plaaslike reeks met ses episodes in ’n oogwink verslind en is nou honger vir die tweede seisoen. Blood & Water was nie net bo-aan Netflix se kykerslys hier in Suid-Afrika nie, maar ook in Amerika. Gabrielle het op Twitter gesê sy wag in spanning vir die tweede seisoen van Blood & Water. Sy het nie net haar man gekry om dit te kyk nie, maar het ook by haar werk ge­bregh oor die briljante plaaslike reeks. “Ek het nou net oor #Blood AndWater in ’n pitch gepraat,” twiet sy. Sy voeg by: “Ek en Dwayne­ wag in spanning op seisoen 2.” Die reeks handel oor ’n tiener van Kaapstad wat vasbeslote is om te bewys ’n ster-swemmer van ’n privaat skool is haar suster wat by geboorte ontvoer is. Dis Suid-Afrika se tweede oorspronk­like reeks op die stroomdiens. Blood & Water is ’n mystery-drama vir tieners met ’n sterk vroulike lead. Die 16-jarige Puleng Khumalo (Ama Qamata) kry dit reg om by ’n posh privaat skool in te kom. Dan ontdek sy een van die gewildste leerders daar, Fikile Bhele (gespeel deur Khosi Ngema), lyk baie na haar ouer suster, wat jare gelede vermis geraak het.