'N VRYSTAATSE man, wat sy ma verkrag het omdat hy geglo het duiwels het haar binnegevaar, is lewenslank tronk toe gestuur. Die 21-jarige man was onder die invloed van drugs toe hy sy ma op 3 Junie 2018 aangerand en verkrag het. Volgens kol. Thandi Mbombo, polisiewoordvoerder, het die man op die betrokke dag tussen 04:00 en 07:00 by sy ma se huis aangekom, haar wakker gemaak en aangerand. Hy het toe sy ma daarvan beskuldig dat duiwels haar binnegevaar het en haar toe verkrag. Die bure het haar gille gehoor en tot haar redding gekom. Die man se identiteit word weerhou om sy ma te beskerm. - News24