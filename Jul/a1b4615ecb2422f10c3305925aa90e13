'N JONG Kaapse vrou het 'n klag van verkragting teen haar stiefpa gelê - meer as 10 jaar ná die beweerde voorval plaasgevind het. Azole Ketwa (23) het aan die Daily Voice vertel sy het bemagtig gevoel ná sy 
op Mandeladag na pastoor Anita Pamla, 'n rape survivor, geluister het. Ketwa sê terwyl sy na die pastoor geluister het, het sy besef sy is nie vry nie en moes haarself bevry van die slawerny van seerkry. Ketwa was 12 jaar oud toe die beweerde verkragting plaasgevind het. Haar ma het uitgevind oor wat gebeur het nadat sy Facebook-boodskappe gesien het wat Ketwa aan haar vriende gestuur het. Sy het toe haar man gelos. Pamla het aan Daily Voice gesê sy is bly haar storie kan moed aan ander jong meisies gee. Kol. Andrè Traut, 'n polisiewoordvoerder, het aan News24 bevestig dat 'n 58-jarige man gearresteer is. - News24