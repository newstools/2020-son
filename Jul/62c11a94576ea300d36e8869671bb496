DIE tweejarige seuntjie wat vyf maande gelede op sy eie gevind in ’n winkel in Kraaifontein is, se ma het hom een keer besoek, maar nooit saam met haar gevat nie. Die drietalige kind met ’n lang vlegsel is al vyf maande in ’n plek van veiligheid wat net as ’n tydelike heenkome moes dien. ’n Maatskaplike werker van so­cial welfare sê die kind se ma, haar tannie en suster het saam die kind kom besoek. “Die kind se geboorte is nie aangeteken nie, maar ons weet nou wat sy naam is. Ons weet ook dat sy ma en haar familie van Wallace­dene in Kraaifontein is en dat sy pa van die Oos-Kaap is,” sê die werker. Die kind is op 2 Februarie in ’n winkel gevind. Die shopkeeper het hom vier ure daar gehou voordat hy die polisie gebel het. Die kleintjie is daarna na ’n plek van veiligheid geneem. Die tweejarige het nie verwaarloos voorgekom toe hy gevind is nie. Son het daai tyd berig hy was skoon en sy wange vet. Sy ma het op 14 Februarie haar verskyning gemaak en verduidelik dat sy onder die indruk was dat die kind saam met sy pa weg is. Die pa is intussen weer Oos-Kaap toe. “Dit is sad dat niemand hulle oor die kind ontferm nie. Die lyk asof sy familie maak asof hy nooit bestaan het nie. Hoe kan mens in so ’n vreeslike tyd nie bekommerd wees oor jou kind nie? Hoe slaap jy?” wonder die werker. Die plek van veiligheid bied tydelike huisvesting vir kinders wat verwaarloos, abused of verlate gevind is. Saak “Daar word weekliks kinders ingebring en die huis is reeds vol. As hy nie met sy familie herenig gaan word nie, sal hy na ’n kinderhuis moet gaan.” Die staat kan ook ’n saak van kinderverlating teen die ma en haar ouers maak. Mense wat weet wie die ouers is en waar hulle hulle bevind, moet asseblief die Kraaifontein-polisie by 021 980 5500 bel. Hulle kan ook Child Welfare in Kraaifontein by 087 701 5638 bel.