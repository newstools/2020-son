BONNIEVALE. – Ouers het gisteroggend in massas by verskeie skole oor die Langeberg-streek heen opgetrek en volstrek geweier dat hul kinders die skoolterrein betree. Hulle is bevrees hul kinders kan by die skool met die corona-virus besmet word en Covid-19 kry. By die Laerskool Bonnievale het ouers douvoordag reeds met plakkate na die skool saamgedrom. Hulle het hul stem behoorlik dik gemaak. “Vandag weier ons dat onse kinders dié jaar verder op die skoolbanke sit,” het van die ouers uitbasuin. Allan Lombard, wat namens die dorp se ouers praat, sê hulle sal elke dag voor die skoolhek kom staan. Hy versoek: “Ons vra die departement van onderwys baie mooi dat hulle ons skool behoorlik moet kom sani­tise.” Geval Lombard beweer die skool is steeds onveilig oor dit nie deeglik skoongemaak is nie. Hy sê verder dat hier onlangs weer ’n positiewe geval in die dorp was. Volgens die ouers gaan hulle geensins toelaat dat hul kinders “tussen die corona-virus kom sit” en hul dood inwag nie. In Robertson het ouers voor die Laerskool Vergesig opgetrek. Hulle moan oor daar na bewering nie social distancing in die klaskamers toegepas word nie. Ouers is gister glad nie toegelaat om te gaan kyk hoe die klaskamers lyk nie. Jeremy Lucas, wat namens die dorp se ouers praat, sê meer as 700 leerders is by die skool ingeskryf. Lucas beweer social distancing kan nie in klaskamers toegepas word nie. Lucas sê: “Die skoolbanke wat veronderstel is om 2 m weg van mekaar te wees, is minder 1 m uitmekaar.” Die ouers sê hulle kan nie toelaat dat hul kinders in daai klasse op ’n hoop bymekaar sit nie. ’n Bus driver wat die kinders wou kom aflaai, is gestop en gesê dat hy die kinders weer by hul huis moet gaan drop. Voortgegaan ’n Paar leerders moes in hul spore omdraai. Die leerders sê hulle mis die skool en hul maats baie en hulle wil bitter graag skool toe gaan. Ander laerskole in die dorp het normaal voortgegaan. In Montagu en McGregor het ouers met dieselfde ontevredenheid by die Laerskool WA Rossouw en McGregor saamgetrek.