DIE Valke in Noordwes het 17 verdagtes gearresteer in verband met die brandstigting van 'n regeringsgebou. Kapt. Tlangelani Rikhotso, polisiewoordvoerder, sê in 'n verklaring die groep het na die departement van ekonomiese sake gegaan en na die departementshoof gesoek. "Toe hulle van sy onbeskikbaarheid ingelig is, het hulle na bewering sy kantoor aan die brand gesteek." Die bewering is dat die dispuut met tenderonreëlmatighede verband hou. Die verdagtes sal na verwagting Woensdg op klagte van brandstigting in die Mmabatho-landdroshof verskyn.