’N VROU is in Kaapstad gearresteer ná sy glo haar suster se sewe maande oue meisiekind ontvoer het. Volgens die Wes-Kaapse polisie is die baba laas by haar antie gesien. Die twee is na bewering op 8 Julie by die Kaapstadse Lughawe gesien. “Die kind moes op 11 Julie na die ma terugbesorg word,” het die polisie gesê. Die kind is Donderdag by die Gugulethu-polisiekantoor as vermis aangemeld. Kol. Andrè Traut, polisiewoordvoerder, het bevestig dat die baba ná ’n deeglike ondersoek Vrydagoggend gevind is en dat ’n 24-jarige vrou gearresteer is. - News24 