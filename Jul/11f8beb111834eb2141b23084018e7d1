AMALIENSTEIN. – Die dorp gons behoorlik nadat cops na bewering betrap is dat hulle ’n bees geskiet het. Desmond Sauer, ’n ooggetuie, skryf: “Daai Sondag­oggend so 08:30 het ek soos gewoonlik gaan draf. “En tot my skok toe sien ek ’n paar polisiemanne in uniform, wat in twee vangwaens vervoer was. “Hulle het ’n bees op die plaas geskiet.” Volgens Sauer het hy toe gaan vasstel dat die bees wel gekoop is. Hy is egter ontstig daaroor dat hulle dit in uniform gedoen het, want dit affekteer dienslewering. Dienspistool Sauer het die saak met die betrokke owerhede opgeneem. Nick Adams, ’n inwoner van Zoar, sê op Facebook: “Hierdie mense jaag k*k aan en kom weg daarmee.” ’n Inwoner vra: “Is die bees geskiet met ’n dienspistool? Wie het gewerk daai betrokke Sondag? Was hulle aan diens? “En hoe is die bees vervoer? Met ’n vangwa? Is dit van die vleis wat in die gemeenskap verkoop is?” Sers. Chris Spies, polisiewoordvoerder, sê: “Die bewerings is onder die aandag van die SAPD-bestuur gebring. Dit word in ’n baie ernstige lig beskou. ’n Interne ondersoek na die kwessie is tans aan die gang.”