’N SPAN witjasse van die Universiteit van Kalifornië, Los Angeles, (UCLA) het onthul hulle het ’n handskoen ontwikkel wat gebaretaal direk in spraak omskakel. Die span se bevindings is in die vaktydskrif Nature Electronics beskryf. Luidens die artikel bevat die handskoen sensors in die vingers wat elke woord, frase en letter in gebaretaal identifiseer en oorsein na ’n slimfoon-app wat dit teen ’n woord per sekonde kan tolk. Daar’s selfs ekstra sensors vir die gebruiker se gesig wat gesigsuitdrukkings registreer. – UPI