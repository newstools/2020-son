SOONTOE, Kylie Jenner! Dis nou Dwayne Johnson se tyd. Dwayne is nou bo-aan die lys van celebs wat groot tjieng betaal word vir ’n post op Instagram. Kylie was lank bo-aan die lys, maar nou moet sy tevrede wees met die tweede plek. As enige maatskappy wil hê Dwayne moet ’n post vir hulle op sy Instagram maak, sal dié hom $1 015 000 (sowat R17,2 miljoen) in die hand moet stop. Ek lees op Channel24 onse mooie model Candice Swanepoel het ook die top-100 op die lys gehaal. Sy’s in die 76ste plek met 14,5 miljoen followers. Hier is die top-10: 1. Dwayne het 188 miljoen followers en hy vra $1,015 mijoen (sowat R17,3 miljoen) per post. 2. Kylie Jenner het 183 miljoen followers en sy vra ook baie – $986 000 (R16,83 miljoen). 3. Cristiano het 227 miljoen en vra ’n baie fris $889 000 (R15,17 miljoen). 4. Kim Kardashian het 177 miljoen followers en sy vra ook ’n oogwaterende $858 000 (R14,62 miljoen). 5. Ariana het 193 miljoen followers en vra self ’n cool $853 000 (R14,56 miljoen). 6. Selena Gomez het 181 miljoen followers en vra ’n indrukwekkende $848 000 (R14,47 miljoen). 7. Beyoncé het 149 miljoen followers en vra ’n baie lekker $770 000 (R13,14 miljoen). 8. Justin Bieber het 140 miljoen followers en vra ’n baie gesonde $747 000 (R12,75 miljoen). 9. Taylor Swift het 135 miljoen followers en vra ’n geniepsige $722 000 (R12,32 miljoen). 10. Neymar het 139 miljoen followers en vra ’n heel skaflike $704 000 (R12 miljoen).