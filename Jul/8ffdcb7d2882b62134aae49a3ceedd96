DIE Klein Karoo Nasionale Kunstefees (KKNK) en Mothership Studios het iets spesiaals vir musiekliefhebbers opgedis. Die KKNK en Mothership Studios bied van Donderdag tot 24 September ’n eksklusiewe musiekreeks aan wat jy in die gemak en veiligheid van jou blyplek kan geniet. Hugo Theart, kunsdirekteur van die KKNK, sê hoewel die KKNK nie vanjaar feesgangers in Oudtshoorn kon verwelkom nie, kan hulle steeds die gees van die fees na gehore in hul tuistes bring. Theart wei uit: “Musiekliefhebbers oud en jonk gaan hierdie reeks van eksklusiewe optredes beslis geniet. “Verskeie musiekgenres – van rock tot country – is ingesluit. Dis gehaltevermaak vir die hele gesin.” Die Mothership Sessions-optredes is in Karen Zoid se studio opgeneem. Zoid verduidelik: “Niks sal ’n live konsert in ’n sta­dion, arena of teater kan vervang nie, maar inperking het ons almal gedwing om anders na dinge te kyk. “Dis nie noodwendig ’n slegte ding nie, dis net anders. Daar sal heel waarskynlik nie weer in die nabye toekoms enige live shows aangebied kan word nie, maar dit verhinder ons nie om steeds musiek vir ons mense te maak nie. “Ontvlugting is noodsaaklik vir oorlewing en ek en my musikale kollegas wil hê mense moet hul skoene uitskop en vergeet van die pandemie wat ons gedagtes oorheers.” Dié boorling van Despatch in die Oos-Kaap het Suid Afrikaners se harte gesteel met sy debuutalbum Kleindorp-Dromer en sy kenmerkende diep stem. Elandré gaan skerms aan die brand sing met ’n vyfstuk-orkes. Dit is ’n uitsonderlike ervaring met Adams en ’n vierstuk-orkes, waaronder klavier, saxo­foon en kitaar. Sy pa, Omar, sluit hom ook by Emo aan vir ’n liedjie of twee. Zoid word vir hierdie optrede – nogal op haar verjaardag – begelei deur haar band, asook Theo Crous, hoofkitaarspeler van die legendariese Springbok Nude Girls. Hier is die ander konserte: Optredes sal elke Donderdagaand aanlyn uitgesaai word en tot die Sondag daarna beskikbaar wees om te kyk. Kaartjies kos R150 per konsert en is beskikbaar by webtickets.co.za. Musiekliefhebbers kan met die aankoop van kaartjies ook ’n skenking aan die Tribuo-fonds maak. Dié hulpfonds is gestig om betrokkenes in die uitvoerende kunste tydens die corona-virus-pandemie te ondersteun.