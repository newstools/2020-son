ROBERTSON. – Die Metodistekerk in die dorp gee nie net sop aan minderbevoorregte mense nie, hy skenk selfs skoene en klere. Elke Woensdag klokslag 12:00 staan daar grootmense en kinders – almal volgens die social distancing-reëls – by die kerk se hek om ’n lekker koppie warm sop te kry. Groentesop en brood word aan die mense gegee. Wanneer elkeen sy sop gekry het, kan hulle na die tafel gaan, waar hope klere in verskillende sizes lê en waarvan hulle kan kies. Beheer Frieda Maritz sê sy is so bly vir die kos en die klere wat sy nog elke Woensdag vir haar meisiekind op die tafel kry. John Marais sê hy sorg dat hy al 11:00 in die ry kom staan, want hy kan nie wag vir daai heerlike sop en brood nie. Mense wag hul beurt af en daar is goeie beheer by die hek. Elkeen moet ’n masker oor die mond en neus dra en die koster sanitise jou. Die anties wat die opskepwerk doen, sê hulle is ook verheug om te sien hoe die mense die sop en klere waardeer.