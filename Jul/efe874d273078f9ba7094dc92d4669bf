SASSA oorweeg dit om 'n ander databasis te skep vir applikante wat nie hul maatskaplike verligtingstoelaag van R350 gekry het nie. Baie applikante het nie hul geld gekry nie omdat hulle aanvanklik nie aan die kriteria voldoen het nie. Sassa sê nadat die aansoeke gesif is, is daar besef dat 70% van die aansoeke wat afgekeur is, eintlik kwalifiseer. Die R350 is deel van die regering se verligtingsplan om werklose Suid-Afrikaners te help. Sassa sê verlede maand het die helfte van aansoeke nie volgens kriteria gekwalifiseer nie. Die databasis gaan nou opgedateer word om die verwerpte aansoeke te herooweeg. - EWN