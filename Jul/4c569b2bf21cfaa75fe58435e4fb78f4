JEROME Scholtz van die Paarl reik binnekort sy eerste single, “Iemand Sal Klop”, uit. Die gospelmusikant vertel: “Die Here het hierdie lied op my hart gelê. Dit het my lank gevat, maar dit is nou die tyd. “Ek glo daar kom ’n tyd dat daar geklop word aan jou hart se snare. Dan moet ons oopmaak en gehoorsaam wees aan die stem van die Here. “Ek weet vir seker God het ’n welbehae in elkeen van ons, wat ook al jou situasie.” Scholtz vertel hy het onder die kerkbanke van ’n Pinksterkerk grootgeword. Die Here was altyd die middelpunt van sy lewe. “Ons familie is baie musikaal en daaruit spruit my liefde vir gospelmusiek. “My groot droom is om eendag die verhoog te deel met die legendariese Amerikaanse gospelsanger Marvin Winans. “Ek het jare in die kerk die baskitaar gespeel en verskillende groepe afgerig. Die Here het my voorberei vir ’n tyd soos dié. Daarom is ek gereed.” Scholtz sê hy het baie uitdagings, net soos elke ander mens. “Maar met die Here aan my kant is ek tot alles in staat. “My dryfkrag in die lewe en wat my elke dag laat opstaan, is my vrou en my familie. “Hul onvoorwaardelike liefde en ondersteuning is wonderlik,” vertel hy. Scholtz is ook dankbaar vir die geleentheid wat past. Craig Pienaar hom gegee het om sy droom nou moontlik te maak. Die single is gerecord by Divine Purpose SA Studios – onder die leiding van Pienaar as producer. Vir nog inligting, kontak Scholtz by 083 741 8247.