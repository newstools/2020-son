DRIE susters van Ohio het op dieselfde dag in dieselfde hospitaal en in die sorg van dieselfde dokter die lewe geskenk. Vroeër dié maand het Ariel Williams, Daneesha Haynes en Ashley Haynes binne vier en ’n half uur elk ’n bondeltjie ryker geword. Williams was eerste aan die beurt. Sy’t die lewe geskenk aan Sincere, ’n dogter van 3 kg. Ashley se seun, Adrion, het 2 kg geweeg en Daneesha se dogter, Emrie, meer as 1 kg. – news365.co.za