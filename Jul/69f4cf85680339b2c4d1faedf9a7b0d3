DIE Verenigde Nasies se sekretaris-generaal, António Guterres, het 'n beroep op die wêreldgemeenskap gedoen om die vlakke van ongelykheid aan te spreek "voor dit ekonomies en samelewings vernietig". Guterres het Saterdag tydens die 18de Nelson Mandela-gedenklesing gesê oudpres. Nelson Mandela het sy lewe daaraan gewy om teen ongelykheid te veg. Hy sê die ongeregtigheid het net erger geraak tydens die Covid-19. "Die wêreld is in beroering, ekonomies het in 'n vryval beland en ons is op ons knieë gedwing deur 'n mikroskopiese virus. "Dit het risiko's blootgelê wat ons dekades lank geïgnoreer het - gebrekkige gesondheidstelsels, die gapings in maatskaplike beskerming, strukturele ongelykhede, die agteruitgang van omgewings en die klimaatkrisis." Guterres sê hele streke wat vordering gemaak het om armoede uit te wis en ongelykheid te verminder, is binne 'n paar maande met jare teruggesit. -News24