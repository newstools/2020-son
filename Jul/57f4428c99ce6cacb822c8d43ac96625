GWEDE MANTASHE, die minister van minerale hulpbronne en energie, is Sondagaand uit die hospitaal ontslaan. Mantashe het op 14 Julie positief vir Covid-19 getoets en in self-kwarantyn gegaan. Op advies van sy dokters is hy op 20 Julie in die hospitaal opgeneem vir mediese sorg. Phumla Williams, kabinets-woordvoerder, sÃª: "Alhoewel hy ontslaan is, is die minister deur sy mediese span aangeraai om vir nog 7 dae by die huis aan te sterk. "Ons is dankbaar dat die minister nou by die huis by sy familie en onderweg na 'n volle herstel is." Sy voeg by: "As regering wens ons alle Suid-Afrikaners wie positief getoets het 'n spoedige herstel. "Ons betuig ook ons medelye aan die families wie 'n geliefde aan die corona-virus verloor het."