FANS van die komediant en aktrise Tiffany Haddish is bekommerd oor haar geestes­gesondheid nadat sy haar poenskop geskeer het. Die 40-jarige ster het ’n 26 minute lange video daarvan gemaak en dit vroeër dié week in die sosiale media gelaai. Nou vrees fans dat Tiff ’n mental breakdown gehad het nadat sy die video gepost het. Saam met die video, skryf sy: “Sny my hare! Sny ál my hare af, want ek wil my kopvel sien. “Ek ken my hele liggaam, ek weet waar elke moesie is, maar ek ken nie my kopvel nie. So, hallo, scalp!” Die aktrise het haar fans darem in ’n opvolg-video verseker haar varkies is nog op hok. “Hoekom neem mense aan ’n vrou het ’n mental probleem as sy besluit om haar hare te sny om haar kopvel te sien?” wonder sy. “Daar is niks fout met my brein nie. Ek ly nie aan enige emosionele k*k nie. Ek praat letterlik al jare lank oor hoe graag ek my kopvel wil sien.” Dag Sy het verder verduidelik dat sy moeg is daarvan om ure te sukkel om haar hare te versorg. Tiffany sê: “Kom ons wees eerlik. As ’n swart vrou – ek weet nie van wit vroue nie – maar as ’n swart vrou neem my hare seker ’n goeie uur of drie van my f*kk*n dag. “Al het jy braids in, moet jy olie aan jou kopvel sit en jy moet hulle saans vasmaak op jou kop. Ja dit lyk netjies, maar dis baie werk. So, ek vat ’n break.” Tiff, ek is ’n swart vrou en ek verstaan jou pyn – ons hare is harde werk.