DIE Suid-Afrikaanse Reserwebank se president, Lesetja Kganyago, sê inflasie sal na verwagting vir die volgende twee jaar in toom gehou kan word. Dít ten spyte van party ekonome se vrese dat Suid-Afrika op ’n “deflasie-gevaarsone” afstuur. Kganyago het Dinsdagaand gepraat in ’n briefing wat ná die aankondiging van die repokoers gehou is. Soos verwag, het die Monetêre Beleids­komitee die koers met 25 basispunte gesny. Die repokoers is dus nou 3,5%. Dis die laagste koers sedert dié stelsel in 1998 bekendgestel is. – Fin24