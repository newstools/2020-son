’N PA en seun het laas Saterdag in die Rivier Mole in Engeland ’n bom uit die Tweede Wêreldoorlog ontdek. Ben Austin en sy seun, Finley (6), het op ’n brug in Dorking met ’n magneet “gehengel” toe die laitie die bom uittrek. Die Surrey- polisie en bom-squad is dadelik ontbied om die ou ploftoestel onskadelik te stel. Dit was dalk ’n dud, maar Ben en Finley is in hul noppies met dié avontuur. –SurreyLIVE