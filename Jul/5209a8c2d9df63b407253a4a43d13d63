DIE Italiaanse woord “frittata” beteken maar net “gebraai”. Bestanddele: 2 e. botter 1 groot salot (shallots), dun gesny 340 g dun aspersies, skoongemaak en skuins gesny in 2,5 cm-stukke (ongeveer 2½ koppies) 1 koppie sampioene van jou keuse, in skyfies gesny 8 groot eiers 1 koppie gerasperde kaas (cheddar, mozzarella of parmesaan), verdeel ½ t. sout ½ t. varsgemaalde swartpeper Metode: 1. Voorverhit die oond se roosterelement (broiler). 2. Smelt die botter in ’n oondvaste, nie-klewende pan van sowat 30 cm op die stoof oor medium hitte. 3. Voeg die salot by en soteer vir 4 minute. Voeg die aspersies en sampioene by, geur liggies met sout en soteer vir omtrent 6 minute tot sag. 4. Klits die eiers, ¾-koppie kaas, ½ t. sout en ½ t. peper saam in ’n bak. 5. Gooi die eiermengsel in die pan. Meng liggies. 6. Kook dit op die stoof tot amper gestol. Sprinkel die oorblywende kaas oor en plaas in die oond. Bak die frittata onder die roosterelement totdat dit begin oppof en die kaas goudbruin raak – ongeveer 3 minute. Sny in skywe en sit voor.