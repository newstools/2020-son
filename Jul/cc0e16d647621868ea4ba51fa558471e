’N DISPUUT oor pay is besig om die eerste naweek van rugby in Australië heeltemal te oorskadu. ’n Moontlike staking deur spelers oor salarisvermindering dreig om dié naweek die afskop van die Superrugbyreeks in Australië in die wiele te ry. Die Waratahs pak die Reds Vrydag in Brisbane. Saterdag sê die Brumbies die Melbourne Rebels in Canberra die stryd aan. Ná Vrydag se samesprekings tussen senior lede van Rugby Australië en vakbondamptenare, het die organisasie ’n paar ontevrede spelers op hande. Dit gaan oor die beoogde pay cuts van 4o%. Justin Harrison, baas van die vakbond wat spelers in Australië verteenwoordig, het gesê die vakbond wil ’n ooreenkoms van drie maande tot einde September hê. Harrison, ’n voormalige Wallaby-slot, sê daar is nog nie ’n persentasie vir die besnoeiing in dié tydperk voorgestel nie. Gestres Hy sê: “Met die voortgesette gesprekke en onsekerheid en die onduidelikheid daaroor, dink ek dit sal pragmaties wees om op 1 Julie tot 30 September gefokus te bly.” Volgens Harrison is ’n staking nie in amptelike oproepe met die spelers se verteenwoordigers bespreek nie. Die groep is egter baie gestres oor die beoogde salarisverlagings. Die spelers se vernaamste kwelpunt is die persentasie van die besnoeiing van hul salarisse.