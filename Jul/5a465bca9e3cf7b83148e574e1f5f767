GEORGE. – Enkelma’s wat by restaurante hier en in ander dorpe werk, veg om hul job te hou. Mense het Woensdag voor hul werkplek gesing en dans. Hulle het ook plakkate gehad wat lees “No jobs, no pay”, “Jobs save lives­” en “Sole bread winner”. Werknemers van winkels het ook kom betoog. Weens die lockdown werk die mense by drankwinkels en dié wat drank vervoer net ses ure per dag en slegs twee dae van die week. Tussen die betogers was sjefs wat sê hulle word minder betaal omdat hulle per uur werk. Bulelwa Xazo, ’n sjef by ’n restaurant in Knysna, sê hy weet nie hoe lank dit só kan aanhou nie. Werkers sê die lockdown is hard op gesinne omdat mense hul werk verloor. Linda Winter (48), ’n ma van twee, sê sy het alle hoop laat vaar om weer ’n werk te kry. “Ek is ’n sjef en werk langer as 15 jaar by die Old Town-restaurant. “Ek is ook nou een van die mense wat weens Covid-19 minder werk. “Ons werk drie dae van die week net drie ure per dag.” Julian Buela van Knysna sê ook dis baie hartseer omdat hulle nou by die huis moet sit. “Covid-19 is ’n gevaarlike siekte, maar om sonder werk by die huis te sit is erger. Om by die huis te sit is maar net ’n ander siekte.” Volgens Buela besef hulle die siekte is baie gevaarlik, maar die regering moet iets doen om die mense te help wat sukkel. “Ek wou nie my werk verloor het nie omdat ek nog so baie het om my kinders te gee. “Ek wens ons restaurantwerkers kan met respek en diginity behandel word.”