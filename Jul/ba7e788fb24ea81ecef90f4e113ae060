OLIFANTE het in Mei in die Okavango-delta onverklaarbaar begin vrek. Botswana se regering het gesê hy sal dit ondersoek, berig Business Insider. Daar’s al meer as 350 dooie diere en die oorsaak bly onbekend. Sommige olifante vrek net skielik. G’n soortgelyke vrektes is tot dusver aan die Namibiese kant van die grens aangemeld nie. Stropery en antraks (miltsiekte) blyk nie betrokke te wees nie, maar ’n moontlike ander dodelike kiem kan nie uitgesluit word nie. Weens Covid-19 sukkel die Botswana-regering om bloedmonsters in buitelandse laboratoriums te laat ontleed.