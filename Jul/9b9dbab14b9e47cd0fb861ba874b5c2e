IAN Foster se aanstelling as afrigter van die Nieu-Seelandse rugbyspan is onder amper die helfte van dié land se beroepsrugbyspelers glad nie so gewild nie. ’n Media-maatskappy, NZME, het onlangs ’n anonieme opname gedoen onder spelers by Nieu-Seeland se vyf Super­rugby-spanne. Voel Dit was oor verskeie onderwerpe, insluitend Foster se aanstelling as die All Blacks-afrigter. Luidens dié opname voel Superrugby-spelers soos volg oor New Zea­land Rugby se aanstelling van Foster: Foster (55) het John Plumtree, Scott McLeod, Greg Feek en Brad Mooar as sy hulpafrigters aangestel. Die nuwe All Blacks-afrigter was agt jaar hulpafrigter van die span onder die breierskap van Steve Hansen. Voor dit het Foster vir die Chiefs gespeel. Hy het die span ook later afgerig. Foster se groot challenger vir die All Blacks-pos was die suksesvolle Cru­saders­afrigter Scott Robertson. Luidens die NZME-opname dink 16% van die land se spelers Robertson is een van die beste afrigters onder wie hulle nog gespeel het. Tony Brown, die voormalige­ All Blacks-losskakel, het egter met 17% die meeste stemme op dié vraag gekry. Die opname het uit 40 vrae bestaan. Meer as 100 spelers was respondente. Onder hulle was minstens 15 spelers van elkeen van Nieu-Seeland se Superrugby-franchises. Luidens die opname voel 40% van die spelers dat Beauden Barrett die beste rugbyspeler in Nieu-Seeland is. Ardie Savea, Nieu-Seeland se speler van die jaar vir 2019, het 20% van die stemme ontvang, terwyl Brodie Retallick 12% van die respondente se steun gekry het.