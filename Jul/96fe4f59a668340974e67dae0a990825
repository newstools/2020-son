DIE Hugenote-tonnel was Dinsdagaand kort voort 20:00 tussen die Paarl en Worcester in albei rigtings afgesper deur lorriedrywers. 'n Groep betogers het Dinsdagoggend ook die tonnel afgesper en gedreig om lorriedrywers te skiet. Volgens die Drakenstein Farm Watch (DFW) is sekuriteitseenhede en die polisie ontplooi. Die situasie is onder beheer gebring, maar om 13:00 het 'n verbyganger op die N1 in die rigting van Kaapstad die DFW ingelig dat twee trokke hul hulp nodig het. Volgens DFW se bron blyk dit dat twee vragmotors van die Engen-parkeerterrein gekaap is nadat die drywers hul sleutels moes oorhandig het. Die vragmotors is gebruik om die N1 af te sper. Die DFW sê die traffic jam het chaos veroorsaak en die geleentheid gebied vir vragmotors om geplunder te word. Maxine Bezuidenhout, woordvoerder van die Kaapstadse verkeersdienste, sê: "Die N1 is weer oop vir motoriste. Geen verkeer kan egter deur die toneel beweeg nie en beide verkeersdienste en die polisiediens is ontplooi." Sy voeg by daar is Dinsdag deur die dag ook op twee trokke beslag gelê. 