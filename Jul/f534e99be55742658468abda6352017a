’N MAN in Dublin, Ierland, het sy fiets teruggevat wat lank tevore gesteel is. Hy het die fiets in Smithfield gesien en toe steel hy dit terug. Die fietsdief het vir die nuwe eienaar van die fiets ’n nota gelos. “As jy die grys fiets soek – ek het dit teruggesteel. Dit was myne.” Snaaks Hy sê hy het foto’s en ’n reeksnommer van die fiets om te bewys dis syne. Hy sluit dan die nota af met die woorde: “So long, suck­er! Ha ha – loser!” Verbygangers het die nota baie snaaks gevind en dit het in die sosiale media versprei. – mirror.co.uk