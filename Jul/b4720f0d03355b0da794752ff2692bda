UBER in samewerking met Afrika Tikkun het met 'n briljante idee vorendag gekom om behoeftiges te help. Uber bied nou hul kliënte die kans om behoeftiges te help met hul You Ride, You Raise-veldtog. Vir elke rit wat die naweek van 25 tot 26 Julie deur die app bestel word, sal Uber een persoon vir ’n week voed. Afrika Tikkun sal help met die besluit oor wie die persone is wat sal baatvind daaruit. Hoe werk dit? 1. Maak jou Uber-app oop en voeg die promosie UberTikkun by. 2. Maak gebruik van Uber tussen Saterdag 25 Julie en  Sondag, 26 Julie. 3. Uber sal vir elke trip ’n maaltyd aan ’n behoeftige persoon skenk . 4. Die Uber-app sal te alle tye beskikbaar wees, maar kliënte wat gedurende die curfew (21:00 tot 04:00 uur) op reis is, sal ’n toepaslike permit moet hê in ooreenstemming met die regeringsregulasies. 