AS JY nog nie jou kaartjie vir een van Kaapstad se gunstelingmusikante, Alistair Izobell, se show het nie, sal jy moet wikkel om die lekkerte op 17 Julie te kan live stream. Alistair het saam met Camissa NPO Productions en die radiostasie Heart FM hande gevat, om die show Radio Classics na ons te bring. Alistair belowe die show gaan ’n audiovisual spectacle wees soos nog nooit tevore nie. Hy verduidelik dat hulle ’n green screen studio gaan gebruik wat jou ’n eersteklas-ervaring in die gemak van jou eie huis gaan besorg. Die briljante Nur Abrahams, radio-omroeper Clarence Ford en entertainers Leslie Kleinsmith, Terry Fortune en Mujahid George sal Alis­tair op die verhoog join. As jy nie die produksie wil mis nie, moet jy jou kaartjie sommer nou al op Quicket gaan koop. Onthou, die show vind in die vorm van ’n live stream plaas, so jy en jou gesin kan lekker saam by die huis na die show kyk en die koue ook sommer lekker wegdans. As jy jou kaartjie op Quicket bespreek, sal jy sien dat 25% van jou kaartjiegeld ter viering van Mandeladag na ’n liefdadigheidsorganisasie van jou keuse gaan. Jy kan kies uit die volgende organisasies: Radio Classics skop 20:00 af en duur tot 22:00. Die show sal net tot Sondag 19 Julie beskikbaar wees.