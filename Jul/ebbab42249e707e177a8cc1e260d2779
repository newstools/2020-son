EW VILJOEN, wat eens op ’n tyd vir die Stormers en Westelike Provinsie rugby gespeel het, is nou amptelik ’n Lions-speler. Dié 25-jarige se skuif na Johannesburg is gister bevestig. Hy was op soek na ’n nuwe tuiste nadat hy ook een van talle oorsese spelers was wie se kontrak met Engelse Premierliga-spanne nietig verklaar is weens die Covid-19-pandemie. Jake White, die Bulls se direkteur van rugby, het ook in Viljoen se dienste belang gestel, maar die senter en voormalige Junior Springbok verkies die Lions­. Die Lions spog nou met ’n goeie gros talentvolle senters. Die op en wakker Viljoen sal met Burger Odendaal, Manie Ras, Wandisile Simelane en Dan Kriel meeding. – Sportredaksie