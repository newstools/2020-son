PAKISTAN het die voormalige kaptein Sarfaraz Ahmed en naatbouler Wahab Riaz ingesluit in sy 20-tal vir 'n toer van Engeland. Pakistan is geskeduleer om in Augustus en September drie toetse en drie internasionale T20-wedstrydein onder bio bubble-veiligheidsmatreels in Engeland te speel, weens die COVID-19-pandemie. Die PCB het 'n gekombineerde groep van 29 spelers vir dié wedstryde aangewys. Die paaltjiewagter Sarfaraz is verlede jaar as kaptein van alle vorms onthef - sy laaste toets was teen Suid-Afrika in Januarie 2019. Mohammad Rizwan is sedertdien die eerste keuse paaltjiewagter. Wahab, wie se laaste toetsverskyning in Oktober 2018 was, het verlede jaar besluit hy neem 'n onbepaalde tydjie van die formaat af. Die PCB het gesê die oorblywende nege spelers sal voortgaan om saam met die groep te oefen vir die T20-reeks, wat die toetsreeks volg. Manchester speel volgende Woensdag gasheer vir die eerste toets met die volgende twee wedstryde wat in Southampton beslis sal word. Paksitan se toergroep is: Azhar Ali (k), Babar Azam, Abid Ali, Asad Shafiq, Faheem Ashraf, Fawad Alam, Imam-ul-Haq, Imran Khan Sr, Kashif Bhatti, Mohammad Abbas, Mohammad Rizwan, Naseem Shah, Sarfaraz Ahmed, Shadab Khan, Shaheen Afridi, Shan Masood, Sohail Khan, Usman Shinwari, Wahab Riaz, Yasir Shah 