VERLEDE maand het Band-Aid sy pleisters en verbande in ’n groter verskeidenheid kleure bekendgestel. Dis om by ’n meer diverse groep mense se velkleur te pas. Die handelsmerk het gesê dit wil “die skoonheid van uiteenlopende velkleure embrace”. Dit het vier nuwe skakerings die wêreld ingestuur. Band-Aid word besit deur Johnson & Johnson. ’n Woordvoerder het aan Business Insider gesê die nuwe pleisters gaan eers net in Amerika en Kanada verkoop word. As dit daar stick, gaan dit ook in ander markte bekendgestel word.