LEDE van Kaapstad se misdaadvoorkomingseenheid was besig met patrollies in Vredehoek toe hulle twee verdagtes op verskeie klagte vasgetrek het. Die cops het Maandag omstreeks 22:30 in Crassula-laan ’n wit Toyota­ Avanza opgemerk wat verdag gelyk het. Die bestuurder van die kar het weggejaag toe hy die cop-kar sien. En so met die gejaag, het hy in Walmer Estate, Woodstock, teen ’n paal vasgery. Deursoek Twee mans (32 en 35) is op die toneel gearresteer. Nadat die polisie die kar deursoek het, kom hulle toe af op ’n fake gun, grinder, huisbraaktoerusting en kar-inbraak-instrumente, verdagte selfone en tik. Klagte van die besit van bogenoemde goed is ingedien, asook ’n klag van roekelose bestuur. Die kar het ook ’n vals nommerplaat. Die twee verdagtes sou vandag in die Kaapstadse landdroshof op die klagte verskyn.