SPEURDERS van die polisie se eenheid teen gesinsgeweld, kindermishandeling en seksuele oortredings FCS) in Kaapstad het 'n 50-jarige man gearresteer in verband met die verkragting van 'n 14-jarige meisie. Luidens 'n polisieverklaring het die FCS-eenheid op inligting gereageer en Dinsdag 'n modelagentskap in Loopstraat deursoek waar die man gearresteer is. Die bewering is dat die tienermeisie op 24 Junie vir 'n photoshoot gegaan het toe sy deur die verdagte verkrag is. Die verdagte het Woensdag in die Kaapse streekhof verskyn. Enigeen wat 'n slagoffer van seksuele geweld by dieselfde modelagentskap was, word versoek om die ondersoekbeampte, speursers. Graham Davids, by 082 522 1086 te bel.