MZANSI se heel eerste bachelorette is daai quirky Queen Qiniso van Damme­! In die tweede seisoen van The Bachelor SA was sy die heel eerste meisie wat Marc Buckner op die rooi tapyt ontmoet het. Nou gaan die aktrise, model en meestersgraadstudent self die rose uitdeel aan hubare mans in die heel eerste seisoen van The Bachelorette SA. Dit was van die heel eerste episode van The Bachelor SA duidelik dat die Q (soos die meisies in die Bachelor-huis haar gedoop het) Mzansi se hart gesteel het met haar groot glimlag, groter persoonlikheid, reguit woorde en pragtige gesindheid. M-Net het vroeër dié week aangekondig dat hy so gou moontlik wil begin met die verfilming van The Bachelorette SA sodat dit vroeg volgende jaar op ons skerms kan wees. Toe M-Net die nuus oor die nuwe show Maandag aangekondig het, het dit omtrent gegons in Mzansi oor wie ons eerste bachelorette sal wees. Die meeste mense het saamgestem dit kan niemand anders as Queen Q wees nie. M-Net se publisiteitshoof, Lani Lombard, sê Qiniso was reg van die begin af ’n fan favourite. “Ons weet vir seker dit sal al die passie en opgewondenheid bring waarvoor The Bachelorette as franchise wêreldwyd bekend is. “Ons Queen Qiniso is quirky, sassy, sexy, slim, bold, borrelend, gaaf, vol selfvertroue, in voeling met haar emosies en getrou aan haarself. “Sy is die soort vrou wat vir ’n verskeidenheid van suksesvolle mans onweerstaanbaar sal wees.” Lombard sê Qiniso, wat ’n Belgiese derra en Suid-Afrikaanse ma het, is gereed vir liefde. Sy sê: “Die timing kon nie beter gewees het nie, want sy is by ’n punt in haar lewe waar sy na iemand soek saam met wie sy kan settle.” Maar watter tipe man sal Queen Q se hart laat smelt? Sy sê: “Ek soek iemand wat nie bang is om homself te wees nie. Hy moet ’n citizen van die wêreld wees, trots Suid-Afrikaans en bereid wees om saam met my te groei.” Ouens, as julle nie snaaks en lank van been is nie, moet maar nie inskryf nie, want: “As hy my kan laat lag, gaan hy definitief ekstra punte score­. As hy lank is, sal dit beslis ’n bonus wees. “Moenie bang wees nie. Solank jy goedhartig, gaaf en eerlik is, kan ons ’n match wees.” Ouens wat belang stel, moet na M-Net se webwerf gaan en ’n kort aansoekvorm voltooi. Jy moet natuurlik ouer as 21 wees en ’n Suid-Afrikaner wees wat permanent in die land woon. Aansoeke sluit 8 Augustus.