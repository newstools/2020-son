IN DIE laaste paar jare van sy musiekloopbaan het Ranny Kay in die rymklets­bedryf bekend geraak as een van die hardwerkendste rymkletsers. Gereelde luisteraars, aanhangers en kennisse sal weet wat sy skryfwerk dryf. Ranny Kay sê hy is een van die grootste onafhanklike Afrikaans rappers wat aanhou strewe en groter droom en nie een keer daaraan dink om die handdoek in te gooi nie. “Elke song vertel maar ’n storie en die meeste van my songs gaan maar oor wat ek deurgaan.” Hy sê hy wil deur sy songs mense wat deur ’n moeilike situasie gaan en bedruk is ’n ander perspektief gee. “Ek het onlangs verhuis uit Gouda na Macassar as gevolg van my loopbaan.” Ranny Kay vertel sy musiekvideo “Donderstorms” is op Maandag 13 Julie uitgereik. Volgens hom kan dit na baie dinge in die lewe verwys. “Ons is gepla met die weer.” Major Wo3ns, wat ook in dié liedjie feature, sê: “Dié song met Ranny Kay trap dieper as net ’n gesegde en het vir my ’n hele ander experience­ as al my features­.” “Ranny is ’n baie plat op die aarde jong man met baie diep emosies wat duidelik uitspeel. Hy is ’n voorbeeld vir jong mense wat daarna strewe om bo hul omstandighede uit te styg.” Stanfird Charles, Ranny Kay se bestuurder, sê: “Weens die Covid-19-pandemie is ’n live launch regtig onmoontlik. “Ek wil baie graag die volgende mense bedank wat in die produksiespan was vir hul tyd en opoffering. – Allistair Charles, Fabian Williams, Breimasjien en al die extras van Gouda en Saron. “Dan ook vir Jason van JCB Sparta, wat altyd bereid is om uit te help met produksie in benoude tye wanneer ons onder druk is.” Die video is beskikaar op YouTube by youtu.be/Kf0-PVXSsqw. Dis ook beskikbaar op Rymklets Republiek by rymklets.co.za/home/down­load/donderstorms-ranny-kay-ft-major-wo3ns. Die video is ook op die Broederbond se Facebook-blad. Borgskappe of donasies is welkom. Bel of stuur ’n Whats­App na Stanfird Charles by 076 278 5657. 