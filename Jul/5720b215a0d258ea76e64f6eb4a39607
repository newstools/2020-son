DIE direkteur-generaal van die Wêreldgesondheids-organisasie (WHO) het aangekondig dat 'n Independent Panel for Pandemic Preparedness and Response (IPPR) gestig is, om te evualueer hoe die wêreld teen die covid-19-pandemie optree. Dr. Tedros Adhanom Ghebreyesus sê die paneel sal deur twee voorsitters gelei word. Die twee wie aangewys is, is Helen Clark, voormalige eerste minister van Nieu-Seeland, en die voormaligee president van Liberia, Ellen Johnson Sirleaf. Clark is ook die voormalige hoof van die Verenigde Nasies ontwikkelingsprogram, terwyl Sirlead 'n Nobelprys vir vrede wenner is. "Clark en Sirleaf is geskies nadat ‘n breedvoerige proses deur lede-state en kenners wêreldwyd gedoen is. Ek kan nie aan twee sterker en onafhanlike leiers dink om ons deur die proses te lei nie," aldus Tedros. By die historiese 73ste WHO vergadering in Mei het die lede-state besluit om ‘n paneel saam te stel om te evualeer hoe dinge teen die pandemie vorder. "Dis tyd vir selfondersoek en om te kyk na die wêreld waarin ons leeef. Ons moet ook kyk hoe kan ons saam werk om lewens te red en om die pandemie onder beheer te bring."