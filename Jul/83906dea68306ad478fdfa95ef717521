DR. DRE (55) se vrou, Nicole Young (50), wil van hom skei. Ek lees op  Page Six sy het Maandag aansoek gedoen om ’n egskeiding. Dít volg nadat die twee al 24 jaar lank saam die pad loop. Die vervreemde egpaar het twee volwasse kinders – ’n seun, Truice (23), en dogter, Truly Young (19). Die couple het by hul troue in 1996 geen prenup geteken nie. Dit beteken die skeisaak kan lelik raak. Betaal Die rapper en musiekvervaardiger is so skuins onder $800 miljoen (ongeveer R13,8 miljard) sterk. TMZ berig Nicole eis dat Dr. Dre spousal support aan haar moet betaal. In 2017 het Dr. Dre in sy HBO-minireeks, The Defiant Ones, erken dat hy handgemeen geraak het met sy vrou. Hy sê in die doccie: “Enige man wat sy hande aan ’n vrou sit, is ’n f*kk*n idioot. “Hy is van sy f*kk*n kop af en ek was daai tyd van my trollie af. “Ek het opgef*k en ek het daarvoor betaal en ek vra om verskoning daarvoor. “Ek het hierdie donker wolk oor my wat my volg en dit gaan vir ewig aan my kleef.”