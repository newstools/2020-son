SEWE mense is Donderdagoggend beseer toe een taxi teen die agterkant van 'n ander een op die Stellenbosch Arterial in Belhar vasgery het. Paramedici van ER24 en die Wes-Kaapse Metrodienste het om 07:18 op die toneel aangekom en die twee taxi's in die middel van die pad gevind. Volgens ER24 het verskeie mense op die toneel rondgeloop terwyl ander steeds binne die twee taxi's gesit het. Die paramedici het die pasiënte ondersoek en bevind dat sewe mense ligte tot matige beserings opgedoen het. Die pasiënte is op die toneel behandel en na nabygelee hospitale geneem vir verdere behandeling.- ER24