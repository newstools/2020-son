DIE rapper Megan Thee Stal­lion (25) is in albei haar voete geskiet en moes ’n operasie ondergaan. Die “Savage”-rapper is vroeër dié maand geskiet en het op Instagram Live oor die skietvoorval gepraat. “Ek is in albei my voete geskiet en moes onder die mes gaan om die koeëls uit my voete te laat haal en dit was super scary,” skryf sy. Slegste Megan het nie gesê wie haar geskiet het nie, maar Page Six het voorheen berig dat dit na bewering die rapper se berk, Tory Lanez (28), was. Megan het laas week mense ingesê wat in die sosiale media grappe gemaak het oor die skietvoorval. Sy sê op Instagram die traumatiese voorval het haar geruk. “Dit was die slegste ervaring in my lewe en dit is nie snaaks nie. Daar is niks om van grappies te maak nie. “Ek het nie verdien om geskiet te word nie. Ek het niks gedoen nie. “Dank die Vader die koeëls het nie enige bene getref of ligamente geskeur nie.” Lanez is op borgtog uit en verskyn weer op 13 Oktober in die hof.