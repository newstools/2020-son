'N EGIPTENAAR word gesoek in verband met 'n moord wat drie jaar gelede in 'n woonstel in Kenilworth plaasgevind het. Speurders van Claremont soek nou die publiek se hulp om Salaheldin Mohamed Helan Hussein Elhaddad (24) op te spoor Kapt. FC van Wyk, 'n polisiewoordvoerder, sÃª in 'n verklaring die moord het op 30 Mei 2017 by die Three Fountains in Greenfield Road in Kenilworth plaasgevind. 'n Lasbrief vir Elhaddad se arrestasie is uitgereik. Hy praat vlot Engels en Arabies, is ongeveer 1,6 m lank en lig van kleur. Hy is vermoedelik in die Newsfields, Athlone-omgewing of in Gauteng. Enigeen met inligting wat kan help om die verdagte op te spoor, kan speur-adjudant-offisier Quintin Matthee by 082 4611115 bel of speursers. Dominic Witbooi by 083 299 1680. Die misdaadlyn (08600 10111) kan ook gebel word.