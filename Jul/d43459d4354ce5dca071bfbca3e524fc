’N AGTJARIGE meisie het vermoedelik verdrink nadat sy in vloedwater in die kanaal by die Vygieskraal-plakkerskamp geval het. ’n Man wat haar probeer red het, is ook deur die vloedwater meegesleur. Hy word ook nog gesoek. Die voorval het gistermiddag omstreeks  13:30 gebeur toe die meisie en vriende langs die kanaal gespeel het. Sy het gegly en in die kanaal beland, waar  die vloedwater haar meegesleur het. ’n Verbyganger wat gesien het hoe die meisietjie in die kanaal val, het ingespring om haar te probeer help. Die vloedwater het hom ook meegesleur. Die wetstoepassers en nooddienste van die Stad Kaapstad was op die toneel om na die meisietjie en man te soek. Kapt. FC van Wyk, ’n polisiewoordvoerder, het die voorval bevestig. Gespring Van Wyk het ook gesê daar word nog na die meisie en man gesoek. Die onbekende man het vermoedelik verdrink nadat hy in die dam gespring het. Die voorval het omstreeks 13:20 in Retreat Road­ gebeur. Volgens omstanders het die man eers vir ’n rukkie op die dam se wal gesit. Hy het daarna gebid en hom toe uitgetrek en in die dam gespring. Hulle beweer hy het nog ’n ruk lank geswem en toe net opgegee en onder die water verdwyn. Die cops se duikspan het die man se naakte lyk uit die dam gehaal. Dit is nog onduidelik of die man selfmoord probeer pleeg het deur in die dam te spring. Volgens Van Wyk is ’n geregtelike doodsondersoek geopen om die oorsaak van die man se dood te bepaal.