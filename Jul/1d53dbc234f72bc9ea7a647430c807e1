JOFRA Archer het rassistiese boodksappe op sosiale media ontvang nadat hy die ingestelde veiligheidsprotokol vir Engeland se toetsreeks teen die Wes-Indiese Eilande verbreek het. Archer, wat weens sy oortreding weggelaat is uit die Engelse span vir die tweede toets teen die Windies, sê weens die boodskappe sukkel hy nou om homself gemotiveerd te kry vir die derde en beslissende toets teen die Windies. Die derde toets, op Old Trafford in Manchesrter, begin Vrydag met die reeks op 1-1 nadat Engeland die tweede toets - ook op Old Trafford -  gewen het. Archer, een van die Engelse span se beste naatboulers, het besonderhede van sy aanranding op sosiale media aangestuur vir die Engelse Krieketraad om te ondersoek. Archer het in sy rubriek in die Daily Mail geskryf: "Omdat sekere van die neerhalende boodksappe wat vir my gestur was rassisties was, het ek besluit genoeg is genoeg. Sedert Wilfred Zaha, die sokkerspeler van Crystal Palace, deur 'n 12-jarige rassistiese aangeval is, het ek besluit om die lyn te trek en nie rtoelaat dat sulke dinge sommer net so gelos word nie. Daarm hert ek die ECB in kennis gestel om die korrekte prosedure te volg." Archer was beboet vir sy verbreking van die veiligheidsprotokol vir die reeks en moes op sy eie isoleer. Hy skryf verder in sy rubriek: "Ek het gesukkel om myself te motiveer toe ek die eerste keer weer in die nette gaan boul het. Daar was oral kameras wat rondom my afgegaan het toe ek die eerste keer uit my huis kom. "Die hele spektakel het my ongemaklik gemaak. Ek weet was verkeerd en ek moes daarvoor boet. Ek het egter nie 'n misdaad geplaag nie en ek wil net weer soos myself begin voel."  