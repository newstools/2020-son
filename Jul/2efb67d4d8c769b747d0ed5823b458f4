DIE cops in die Noord-Kaap soek die publiek se hulp om 'n moordbeskuldigde op te spoor. Derrick Fyvers (50), wie se borgtog intussen teruggetrek is, is 'n beskuldigde in die moordsaak van Ashwin Malan. Malan is op 8 September 2018 by die Atlantis Guesthouse in Green Street in Klisserville, Kimberley doodgeskiet. Die saak word tans in die hooggeregshof in Kimberley verhoor. Luidens 'n polisieverklaring is Fyvers dalk in die Eersterus-omgewing in Pretoria. Die publiek word gewaarsku om hom nie te nader nie. Hy is moontlik gewapen en word as gevaarlik beskou. Enigeen wat die verdagte gesien het, kan die ondersoekbeampte, AO. Patrick Dibebe by 060 861 6893Â  bel. Hulle kan dit ook op die MySAPS app aanmeld. Alle inligting sal vertroulik hanteer word.