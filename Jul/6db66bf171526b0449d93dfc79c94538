NET ’n week gelede het die aktrise Thandie New­ton gepraat oor ’n aaklige oudisie wat sy gedoen het. Dit was vir ’n rol in die 2000-movie Charlie’s Angels. Lucy Liu (51) het uiteindelik die rol losgeslaan. Thandie (47) het gesê Sony Pictures se hoof van daardie tyd, Amy Pascal, wou gehad het ’n swart persoon moet die rol vertolk om die karakter meer “geloofwaardig” te maak. Thandie het toe nee gesê. Nou het ’n ander aktrise ook uitgepraat. Nia Long (49) het vertel Drew Barry­more is bo haar gekies omdat sy “te oud gelyk” het. Nia is vier jaar ouer as Drew. “Ek is mal oor Drew Barrymore. Sy is amazing. “Dit was net ’n manier om te sê ek is te swart. Daar was geen akteurs met donker velle nie. Ek sou die swartste een in die fliek gewees het.” – Daily Mail