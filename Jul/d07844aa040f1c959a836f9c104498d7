AL WORD hy nog as die wêreld se beste losskakel beskou, voel Dan Carter hy is dalk nog nie heeltemal gereed vir ’n terugkeer na Superrugby nie. Carter, wat twee World Cup-titels saam met Nieu-Seeland (All Blacks) gewen het, is voor die begin van Superrugby Aotearoa deur die Blues gekontrakteer. Hy het egter nog nie speelkans in een van die Blues se drie wedstryde gekry nie. Carter, wat jare lank Superrugby vir die Crusaders gespeel het, het gister klubrugby gespeel om hom vir ’n moont­like debuut in die Blues gereed te kry. Dié voorste puntemaker in Superrugby (1 708) en toetsrugby (1 598) het vir sy klub, Southbridge, uitgedraf en het ná die game aan die plaaslike media gesê hy voel hy het met “flying colours” geslaag. “Diegene wat egter die game gekyk het, sal vir jou sê ek was nog so ’n bietjie verroes. Teenstanders “Daai is ’n besluit wat jy vir die afrigters los,” het dié driemalige wenner van Wêreldrugby se Speler van die Jaar-toekenning gesê. Carter het ses van Southbridge se drieë verdoel in ’n gemaklike sege van 54-14 oor West Melton. Dit sal die eerste keer sedert 2015 wees dat hy Superrugby speel. Dit was toe nog vir eerskomende naweek se teenstanders, die Crusaders. Hy het ná 2015 se World Cup vir twee seisoene in Frankryk gaan speel en toe in Japan ’n draai gaan maak voordat Leon MacDonald (breier) hom genader het om vir die Blues te kom speel. Carter het ook maar min rugby oor die laaste 18 maande gespeel. Hy moes vroeg verlede jaar ’n nek­operasie ondergaan. Ofskoon sommige Crusader-ondersteuners die veteraan-rugbyspeler nou soort van as ’n verraaier beskou, is daar diegene wat hoop hy kan volgende naweek in Christchurch vir die Blues teen sy ou span uitdraf.