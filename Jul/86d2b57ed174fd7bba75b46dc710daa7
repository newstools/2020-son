IN DIE stryd teen Covid-19 blyk die wegdoen van natuurlike gewoontes die moeilikste te wees. Iets so eenvoudig soos om kos te deel kan die deur vir die corona-virus oopmaak. Dis wat onlangs in die Breedevallei-omgewing uitgevind is. Teen Maandag het die distrik reeds 29 Covid-19-verwante sterftes oor ‘n ag weke periode aangeteken. In April het die provinsiale gesondheidsdepartement reeds genoem dat die distrik een van die hotspots in die Kaapse Wynland-distrik is. Seon Swartz, direkteur van rampbestuur van Breedevallei-munisipaliteit, sê: “Die getalle neem toe ten spyte van gesondheidsprotokol in die werksplek.” Positiewe gevalle is onder meer bevestig by ‘n hoenderfabriek en vrugte-fabrieke. Van hierdie gevalle is getrace terug na gemeenskappe. Aan News24 vertel Swartz: “Een van die gevalle wat ons getrace het was na ‘n persoon wie kos van dieselfde pot as ‘n groep mense gedeel het. “Daar is ook getrace na ‘n woonstelblokke en informele nedersettings.” Dit blyk ook daar is teenstand om basiese gesondheidsaanwysings te volg. Volgens Swartz: “Is nog ‘n red flag om bus te ry nadat iemand positief getoets het. Mense luister nie. Dit is ons grootste uitdaging.”