WEENS die onlangse vlaag brande as gevolg van sterk winde en droë toestande doen die Buffalostad-metro se brandweerdiens ’n beroep op gemeenskappe om baie versigtig te wees. Samkelo Ngwenya, munisipale woordvoerder, sê die munisipaliteit se brandweerdiens battle sedert die begin van Junie met ’n gemiddeld van 30 brande per dag. Hy sê sedert die begin van Junie tot 14 Julie is altesame 828 noodoproepe opgeneem en het hulle daaraan aandag gegee. Ngwenya sê benewens die uitdagings van brande veroorsaak deur mense se nalatige optrede, staar die groot uitdaging van onwettige elektrisiteitsverbindings die munisipaliteit in die gesig. Hierdie onwettige verbindings hou gevaar in. Ngwenya sê op die dag van die brand by die Park­ridge- informele nedersetting is 35 ander noodoproepe aangemeld. Volgens hom het die munisipaliteit se wetstoepassingsowerhede met die security cluster saamgespan om die situasie te tackle. Hy sê hulle verwyder gemiddeld 300 onwettige elektrisiteitsverbindings per week. Range Hy sê die munisipaliteit het ’n operasionele personeel-kapasiteit van 144 werknemers by die stad se brand- en reddingsdienste. ’n Gemiddeld van 32 brandbestryders van alle range is aan diens. Ngwenya sê die brandweerwaens wat tans operasioneel is, is ses major pumpers, vyf bush tenders en twee aerial appliances.