LADY Zamar het oopgemaak oor hoe sy aangeraai is om zip te kap oor haar ervaring as ’n slagoffer van verkragting – om haar loopbaan te red. Die “Collide”-sangeres het vroeër beweer haar eks-berk, die plaaslike musikant Sjava, het haar verkrag. Sy het in ’n reeks twiets gepraat oor haar ervaring. “Mense in die sosiale media is baie onkundig. As jy ooit in ’n abusive verhouding was, sal jy weet hoe dit voel om geterroriseer te word.” Sy het uitgewei oor hoe bang slagoffers is en hoe abusers dié vrees misbruik. “Daar is heeltemal te veel abusive boyfriends, mans en vriende in die land. Elke dag voer ons ’n stryd teen geweld teenoor vroue. As dit nie die geval is nie, dan terroriseer ons slagoffers oor hulle daaroor praat, beskerm verkragters of ons is rape apologists.” Ek sien op Zalebs die bekroonde sangeres het ook getwiet oor hoe die polisie sake hanteer as dit aangemeld word. “Ek is gevra of hy my fisiek seergemaak het en hulle het gelag en gesê tensy die man my fisiek seergemaak het, is daar niks wat hulle daaraan kan doen nie. “Dink jou in, daar word aan jou gesê om jou mond te hou, want jou loopbaan hang daarvan af of jy ’n scene maak. “Seksuele violations wat onder die mat gevee word om loopbane te beskerm, is ons realiteit hier.” Sjava het herhaaldelik die bewerings van ’n verkragting in 2017 ontken. Die nasionale vervolgingsgesag het vroeër vanjaar nog nie beslis of daar genoeg van ’n saak is vir vervolging nie.