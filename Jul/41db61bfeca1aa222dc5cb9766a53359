DIE IVP het hom by ander politieke partye geskaar wat vra die regering moet plaasmoorde tot ’n prioriteitsmisdaad verklaar en ’n onafhanklike hof moet tot stand kom om dié vlaag misdade te ondersoek, berig Maroela Media. Volgens die IVP lyk dit egter asof die ANC-regering huiwerig is om op te tree. Intussen gaan gru-aanvalle voort, soos toe die swanger Zakiyyah Ahmedjan Ismaili (26) laas Saterdag op ’n plaas naby Weenen in KZN keelaf gesny is. Haar man, Ayoob, is ernstig aangerand toe die aanvallers geld geëis het.