AS deel van die land se stryd teen Covid-19 is die ontplooiing van 20 000 soldiers van 27 Junie tot 30 September verleng. Pres. Cyril Ramaphosa het die besluit in ‘n skrywe aan die speaker van die nasionale vergadering, Thandi Modise, en voorsitter van die nasionale raad van provinsies, Amos Masondo, gekommunikeer. “Die weermaglede sal saam met die polisiediens werk om law en order te handhaaf. “Die verwagte uitgawes met die verlenging sal R1.5 miljard wees.” Die SANDF sal ook ander staatsdepartement ondersteun. Onder meer die departement van samewerkende regering en tradisionele sake, om die lewenstoestand van gemeenskappe te verbeter. Moloto Mothapo, ‘n woordvoerder vir die parlement, sê: “In sy brief sê die president die uitbreek van Covid-19 neem regoor die land toe en die dienste van die SANDF is steeds nodig in die stryd teen die pandemie.” Ramaphosa het einde Maart 2 820 weermaglede ontplooi en in April dit na 76 000 vermeerder. 