DRIE mense het Sondag gesterf toe twee karre van voor teen mekaar gebots het. Die voorval het die middag tussen Beaufort-Wes en Leeu-Gamka op die N1 gebeur. Oorlewendes Volgens die Wes-Kaapse verkeershoof, Kenny Africa, het twee karre teen mekaar gebots en die een kar het heeltemal uitgebrand. “Twee mense in die een kar is dood en een persoon in die ander kar. Daar was geen oorlewendes nie,” sê Africa. Volgens Africa was die pad lank toe, maar dis weer later vir verkeer oopgestel. Volgens Russel Meiring, ’n woordvoerder van ER24, het die man verskeie beserings opgedoen. Hy was in ’n kritieke toestand toe paramedici by die toneel opdaag. “Toe hulle hom in die ambulans laai, het hy gesterf.”