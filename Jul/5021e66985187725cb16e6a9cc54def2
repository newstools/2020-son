RUBY Rose het net een seisoen die rol van Batwoman vertolk. Nou gaan ’n nuwe Bat­woman, Javicia Leslie, haar vervang. Leslie is die eerste swart aktrise in TV-geskiedenis wat dié ikoniese strokieskarakter speel. Ruby was gou om Javicia geluk te wens. “OMG, dis amazing. Ek’s so bly ’n amazing swart vrou gaan Bat­woman speel. Ek wens Javicia Leslie geluk dat sy die swart bat cap gaan oorneem.” Javicia (33) het gesê sy is geweldig trots daarop om die eerste swart aktrise te wees wat Batwoman op TV speel. “En as ’n biseksuele vrou voel ek geëerd om in hierdie baanbreker-show vir die LGBTQ+-gemeenskap te wees.” In die TV-reeks is Batwoman, oftewel Kate Kane, ook ’n lesbian. Warner Brothers, wat die reeks maak, het gesê Javicia is in die rol van Ryan Wilder. “Sy is baie like­able, wanordelik, ’n bietjie goofy en ongetem,” sê hulle. – DailyMail