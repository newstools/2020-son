DIE Israelse span Israel Cycling Start-Up Nation is warm op die spoor van die SA fietsryer Daryl Impey. Daarom is daar vir hom ’n warm aanbod op die tafel om Chris Froome in volgende­ jaar se Tour de France oor die wenstreep te help. Impey het ook ’n aanbod om by span Mitchelton-Scott aan te bly, maar om Froome as een van sy spanmaats te hê kan die Israelse kontrak net die swaarste laat weeg. Met spanning wat oplaai in Froome se huidige span, Ineos, is die kanse skraal dat hy sy vyfde Tour titel sal wen. Froome, die verdedigende kampioen, Egan Bernal, en die 2018-wenner, Geraint Thomas, is almal lede van Span Ineos – en álmal mik na die gesogte titel.