IN DIE gees van Mandeladag het ’n maatskappy in die Northerns besluit om ’n goeie daad te verrig. Spectrum Alert het dit goedgedink om Sondag ’n ruim skenking aan Cheshire Homes te maak. Spectrum Alert is verantwoordelik vir die Libhongolethu-busdienste in die North­erns. Dank Theresa Heydenrycht, ’n werknemer by Spectrum, verduidelik hulle het juis Cheshire Homes gekies omdat dit op hul drumpel is. Mense wat aan ’n rolstoel gekluister is, word by Chesh­ire versorg. Hilary Bolton van die instansie het die skenking met ’n blye hart ontvang. Sy het haar dank uitgespreek, veral omdat Covid-19 veroorsaak het dat kosvoorraad baie skaars is. Bolton sê die skenking het gemaak dat die kaste van die instansie vir ’n ruk mooi aangevul is. Ricardo Zealand, bestuurder van die depot by Spectrum, en ’n paar medewerkers het met die aflaai van die kosvoorraad gehelp. Heydenrycht het haar dank aan al die rolspelers en skenkers uitgespreek.