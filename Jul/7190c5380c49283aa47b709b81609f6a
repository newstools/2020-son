MEESTE van die gevangenes wat Vrydag uit die Malmesbury-gevangenis ontsnap het, is weer agter tralies. Die departement van korrektiewe dienste het Vrydagmiddag gesê 61 van die 69 verhoorafwagtende gevangenes wat ontsnap het, is weer gearresteer Delekile Klaas, die DKD se streekskommissaris, sê die gevangenes was om 12:45 besig om te oefen toe hulle die bewaarders skielik overpower het. "Hulle het die sleutels by hulle afgevat en drie van hulle in 'n sel toegesluit voordat hulle ander selle oopgesluit en deur die hoofingang en oor die dak ontsnap het. "Nege bewaarders het gedurende die ontsnapping ligte beserings en kneusplekke opgedoen. Van hulle is ook beseer in die proses om die ontsnaptes weer te arresteer." Klaas sê die 8 gevangenes wat nog op vrye voet is, is van die Vredenburg-omgewing. Die DKD se Emergency Support Team in samewerking met die polisie "werk onverpoosd" om hulle te herarresteer. "Die departement veroordeel die gevangenes se optrede en sal seker maak dat hulle gestraf word daarvoor." Klaas sê van die probleem-gevangenes gaan na maksimum-sekuriteitstronke in die streek oorgeplaas word. 