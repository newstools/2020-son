DIE koeriermaatskappy wat ’n vrag Covid-19-monsters in transito op die N2 in die Oos-Kaap verloor het, is as diensverskaffer gefire vir nalatigheid en omdat hy met mense se lewens speel. Die Nasionale Gesondheidslaboratoriumdienste (NHLS) se hoof, dr. Kamy Chetty, het in ’n verklaring bevestig die betrokke koeriermaatskappy se dienste is met onmiddellike effek beëindig. Chetty sê die optrede van Gibela Trade and Invest en sy werknemers word as nalatig beskou omdat dit mense se lewens in gevaar gestel het. Kontak “Die verlies van die monsters kom neer op die skending van pasiënte se reg tot die beskerming van hul mediese rekords, vertroulikheid en privaatheid. “Dit stel ander pasiënte en hul families se lewe in gevaar, sowel as die lewe van enige iemand wat met positiewe monsters in kontak gekom het.” ’n Drawwer het laas Maandag op die samples afgekom. Die koeriermaatskappy het aanvanklik in ’n verklaring gesê die samples het verlore geraak toe die bakkie se seil sonder die drywer se wete oopgegaan het. – News24