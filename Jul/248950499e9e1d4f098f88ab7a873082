LONDEN. – Brittanje het ’n uitleweringsverdrag opgeskort wat hy met Hongkong gehad het. Dis gedoen oor die nuwe sekuriteitswette wat China in die Hongkong-gebied ingestel het. Die Britse departement van buitelandse sake wou nie kommentaar lewer nie, maar twee koerante het berig dit gaan gebeur. Dominic Raab, minister van buitelandse sake, beskuldig China van vergrype van menseregte. – Reuters