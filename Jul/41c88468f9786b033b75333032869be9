DIE Engelse champions se babelas is verby! Liverpool het gister sonder moeite met Ashton Villa afgereken en bly dus steeds op koers om die verdedigende kampioen, Manchester City, se rekord van 100 punte in ’n seisoen te verbeter. Die Reds het met 2-0 op Anfield gewen danksy goals in die tweede helfte deur Sadio Mané en die belowende groentjie, Curtis Jones. Die 19-jarige is ’n plaaslike midfielder van wie baie verwag word in die toekoms. Hy het juis onlangs ’n kontrakverlenging geteken en sal verheug wees dat hy sy eerste Liverpool goal onder die belt het. Die eerste helfte was maar ’n saai affêre met Villa wat by tye amper gelyk het asof hy die champs ’n tweede agtereenvolgende nederlaag sou toedien. Liverpool het vroeër vandeesweek in sy eerste wedstryd as kampioen lelik kleigetrap en met 0-4 teen City verloor. Jürgen Klopp se span het by tye lusteloos voorgekom, maar Villa kon hulle nie daarvoor straf nie. Liverpool se groot kanonne soos Roberto Firmino, Jordan Henderson en Georginio Wijnaldum het almal in die tweede helfte tot die wedstryd toegetree en dadelik die tempo gelig. Boks Mané het die deadlock in die 71ste minuut gebreek deur van close range af te score ná ’n akkurate pass van Naby Keïta. Firmino het kort daarna die voormalige Liverpool-keeper Pepe Reina van buite die boks getoets, maar die Spanjaard het hom goed van sy taak gekwyt en die plaasvervanger uitgehou. Jones se goal kort voor die einde voor ’n leë Kop was die laaste spyker in die moedige Villa se doodskis. Liverpool het nog vyf wedstryde – drie weg en twee op Anfield – oor en staan dus ’n baie goeie kans om City se rekord te breek. Hulle reis Woensdag na Brighton, waar hulle teen Brighton and Hove Albion te staan kom voordat hulle gasheer speel vir Burnley. Hulle kom dan daarna weg teen Arsenal in Londen te staan voordat die Engelse Premierliga-trofee Woensdag 22 Julie op Anfield aan hulle oorhandig sal word. Pool se Trent Alexander-Arnold en Mané was hul beste aanvallende spelers, terwyl Van Dijk, die kaptein, soos gewoonlik solied in sy defence was.