IETS kán gedoen word aan die hope rommel in jou buurt. Dít het ’n groep inwoners van die Govan Mbeki-township bewys. Hulle het nie net hul buurt skoongemaak nie, hulle het ook ’n sterk waarskuwing aan maatskappye uitgestuur dat illegal dumping nie meer geduld gaan word nie. Woedende inwoners sê die dumpings is te wyte aan die Nelson Mandelabaai-metro se by-laws. So erg is die rommelstrooiery dat taxi’s op sommige plekke in die middel van die pad moet ry en stop weens rommelbesaaide sypaadjies. Die inisiasieskool in die omgewing is ook omring met vullis. Dit is ook nie verbasend dat selfs lyke al tussen die vullis gedump is nie. Mthuthuzeli Mzini, ’n gemeenskapsleier, sê hul township is in ’n aaklige toestand. “Die uitbreking van Covid-19 het ons genoop om ons moue op te rol en ons area skoon te maak,” sê hy. Hy sê hulle vra konstruksie-bulldozers om die rommel weg te stoot en las dan as gemeenskap bymekaar vir ’n kroon vir die driver. “Swak munisipale by-laws is verantwoordelik vir hierdie dumpings, want die boumaatskappye uit die suburbs en winkeleienaars kom dump hul rubbish hier. Vuil “Hulle gaan lankal nie meer na die munisipale dumping site Koedoeskloof nie. “Hulle kom met trokke en bakkies om hul vullis hier te dump,” vertel ’n ontevrede Mzini. Maar hy waarsku hulle gaan dié vuil gedagtes nie meer duld nie. “Enige een wat gevang word goed hier dump, gaan gedwing word om die area skoon te maak. “Hierdie omstandighede maak ons vulnerable vir allerhande soorte siektes.” Thoko Fina is een van die vroue wat help om die area skoon te hou. Fina sê sy hoop dat die skoonmakery misdaad in hul gebied sal laat afneem en in die proses vir hul kinders werk sal skep. “Ons wil ’n carwash open op die spot waar die vullis so gedump word. “Ons gaan ons wyksraadslid met hierdie voorstel nader,” sê sy. Ayanda Gcakasi, assistent van raadslid Nomazwi Sonti, sê illegal dumping is ’n ernstige probleem in hul buurt. “Ons moedig inwoners aan om foto’s te neem van die dumpers en hul registrasienommer en hulle aan ons te rapporteer,” sê Gcakasi. ’n Munisipale woordvoerder, Mthubanzi Mniki, is ook gevra oor wat hulle omtrent die dumping doen. Daar word nou nog gewag vir Mniki se kommentaar.