DIE Covid-19-pandemie het die uitvoerende kunste wêreldwyd hard getref. Die plaaslike bedryf het tot stilstand geknars met die verbod op openbare byeenkomste, sluiting van teaters en vermaaksentrums en die kansellasie van alle kunstefeeste. Die kunstebedryf in Suid-Afrika is hoofsaaklik ’n vryskutomgewing en baie kunstenaars en tegnici het werkgeleenthede verloor weens die pandemie. Gestig Die Tribuo-fonds is ’n inisiatief om die uitvoerende kunste in hierdie uitdagende tye ’n hupstoot te gee. Dié organisasie sonder winsbejag is gestig in samewerking met Karen Meiring (kykNET), Cornelia Faasen van die Nasionale Afrikaanse Teaterinisiatief (Nati) en die Feesteforum (Aardklop, KKNK, Innibos, Suidoosterfees, Vrystaat Kunstefees en Woordfees). Die fonds is afhanklik van die steun van liefhebbers en ondersteuners van kunstefeeste en die kunste in die algemeen. Erkenning Bydraes kan deur privaat persone, korporatiewe instansies of filantropiese skenkers gemaak word en ’n 18A-belastingsertifikaat is op aanvraag beskikbaar. Bydraes kan anoniem gemaak word of skenkers kan erkenning ontvang as ’n skenker aan die fonds. Kontak info@tribuo.co.za vir meer inligting oor skenkingsmoontlikhede. Kunstenaars kan van Maandag aansoek doen om bystand. Die toekenning van uitbetalings sal deur ’n paneel van onafhanklike bedryfskundiges hanteer word. Wie kan aansoek doen? Hulle is ook mense wat Die stigterslede (en organisasies) van die Tribuo-fonds skenk hul dienste heeltemal gratis met geen verwagting van betaling deur die fonds nie. Die interim-bestuurskomitee bestaan uit Meiring, Faasen, dr. Leslie van Rooi (US), verteenwoordigers van die feeste-omgewing en ander rolspelers in die bedryf. PwC is as ouditeure van die fonds aangestel.