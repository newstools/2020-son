WÊRELDWYD was daar nou al 11 301 850 bevestigde gevalle van Covid-19. Op die Wêreldgesondheidsorganisasie (WGO) se website wat die statistieke noukeurig op datum hou, was daar teen Maandagmiddag 12:00 reeds 531 806 mense wat aan die virus gesterf het. Die WGO verdeel die wêreld in verskillende streke op. Die streke se syfers lyk soos volg: Amerikas: 5 697 954 bevestigde gevalle; Europa: 2 774 221 bevestigde gevalle; Oostelike Middellandse See: 1 153 157 bevestigde gevalle; Suidoos-Asië: 918 591 bevestigde gevalle; Afrika: 356 666 bevestigde gevalle; en Westelike Stille Oseaan: 223 915 bevestigde gevalle. Herstel Wat interessant is, is dat Groenland, ’n land ver noord op die aardbol waarvan ’n mens maar min hoor, tot op hede slegs 13 gevalle gehad het. En ál 13 mense het herstel van die virus. Onderliggende siektes by pasiënte met Covid-19 bly die grootste oorsaak van dood. Die WGO noem dat van dié onderliggende siektes tot sterftes kan lei: Kardiovaskulêre verwante siektes: 13,3% Diabetes: 9,2% Chroniese asemhalingsprobleme: 8,0% Hoë bloeddruk: 8,4% Kanker: 7,6%.