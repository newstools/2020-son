NEE kyk, M-Net is omtrent besig vanjaar. Die kanaal het Sondag aangekondig dat hy ’n splinternuwe drama-reeks, Inconceiv­able, na die kassie gaan bring. Die reeks gaan oor twee vroue wat vanaf hoërskool beste tjommies is. Hulle twee is nou die middelpunt van ’n groep vriende wat almal in hul 30’s is. Van die vroue is swanger en van hulle maak al hul kinders groot terwyl hulle probeer om hul veeleisende werke te juggle. In die groep is daar iemand wat ’n langdurige witwarm affair het en daar is een wat sukkel met vrugbaarheid. Die dramareeks gaan vir 13 weke op ons skerms wees. Van die akteurs wat in die reeks te sien sal wees, is die internasionale aktrise en vervaardiger Anel Alexander. Jy sal Anel onthou van haar rolle in 7de Laan, Trackers, Getroud met Rugby, Sink, Semi-Soet en Discreet. Die Safta-wenner Carine Rous van Black Tax, Die Kasteel, Elke Skewe Pot, Semi-Soet, Getroud met Rugby en Villa Rosa speel ook in die dramareeks. Die briljante akteur Wayne van Rooyen is ook in die reeks. Julle sal hom onthou van Fiela se Kind, Mayfair, Fluiters, Sink en Scandal!. Die internasionale akteur Langley Kirkwood (Generation Kill, Warrior, Black Sails, Invictus), die TV-ster Refilwe Madumo (Omen, Izozo Connection, Scandal!, Generations, Track­ers), Sisanda Henna (Agent, Rhythm City, Emjindini, Shaka’s Mask) speel ook in Inconceivable. Die plaaslike stand-up komediant en Golden Horn-wenner Nina Hastie, asook die Vita-bekroonde en Safta-benoemde Craig Jackson (Binneland, Backstage, Isidingo, District 9), Jay Anstey (Catch a Fire, Farewell Ella Bella, The Girl from St. Agnes, Snitch) en die skugter akteur Steven Ward (From a House on Willow Street, Barefoot in the Park, Strike Back) is ook lede van die rolverdeling. Wayne speel die rol van Wesley – ’n Rhodes-gegradueerde wat gedink het hy gaan ’n skrywer word, maar is nou ’n TV-skrywer. Hy het nog nooit een van sy romans klaargemaak nie, al hou hy vol hy is amper klaar met een van hulle. Inconceivable begin 20:00 op 3 September op kanaal 101. Dis net ná hul ander nuwe show Single Wives, waarvan ek julle nou die dag vertel het.