SJYM, ’n slegter ding kan nie met Amerika gebeur nie. Hulle was lank opgeskeep met Donald Trump as president – en nou wil die rapper Kanye West die volgende president wees. Jip, die “Stronger”-rapper het aangekondig hy gaan run vir president. Hy twiet: “Ons moet nou die belofte van Amerika laat realiseer deur God te vertrou, ons visie te unify en ons toekoms bou. “Ek is in die wedloop om die volgende president van Amerika te word.” Sy vrou, Kim Kardashian, en die entrepreneur Elon Musk het die rapper endorse. En hoewel Yeezy luid verklaar dat hy in die wedloop is om Amerika se volgende president te word, is dit onduidelik of dit waar is. Volgens BBC het hy nie sy naam by die Federal Election Commission (FEC) geregistreer vir Novembermaand se verkiesing nie. Daar is wel ’n kandidaat “Kanye Deez Nutz West” op die databasis, wat onder die Green Party in 2015 gefile is. Maar daar is geen fondse vir die kandidaat ingesamel nie. Droom Dis nie die eerste keer dat Yeezy verklaar dat hy droom om die president van Amerika te wees nie. Hy het in 2015 by die VMA’s gesê dat hy in 2020 gaan meeding om die presidentskap. En laas jaar in November het hy gesê dat hy dit eerder in 2024 gaan doen. Stel julle voor: Kim Kardashian as ’n first lady? En Kanye likes nie eens ’n suit dra nie. Ai, Kan jy nou meer?!