CAPE Umoya United se vermeende shareholder, Roger de Sá, sê Andre Petim se soeke na groener weivelde is ’n “groot verlies” vir die GladAfrica Championship se Eerste Liga-klub. Volgens De Sá verruil sy goalie coach, Petim, Suid-Afrika vir Portugal en beter geleenthede. Hy was twee seisoene op Umoya se boeke. “Kyk, ons gesels nou al geruime tyd oor sy toekoms by die klub,” sê De Sá. “Dit het ook nie juis regtig met die corona-virus-pandemie te make nie, want dié is oral. “Ek en Andre kom al jare saam, selfs in ons tyd by Ajax. “So, ek respekteer sy besluite en wens hom alles van die beste toe vir die toekoms. “Ek moet egter bieg, dis ’n groot verlies vir die klub. Hy is een van die ware gentlemen in die game,” meen De Sá. Intussen het die 34-jarige Petim, wat sy beroepsloopbaan by Ajax Cape Town begin het, aan Son gesê: “Dis nogal ’n baie emosionele tyd vir my om afskeid te neem van die Kaap en die mense hier. Avontuur “Ek is hier gebore. So, ek is ook ’n Kapenaar. “Maar ek, my vrou en my kind gaan ’n bietjie kyk wat die buiteland het. Die skuif oorsee met my gesin is ook om ’n nuwe avontuur te ervaar.” Petim, wat dubbele burgerskap het, het bygevoeg: “Ek sal my memories koester van die wonderlike tye wat ek hier in die Kaap ervaar het.” Volgens De Sá is dit onrealisties om nou ’n nuwe coach aan te stel. “Ek dink ons gaan dié seisoen probeer deurdruk, regroup en dit van daar vat,” sê die voormalige Ajax-, Orlando Pirates- en Santos-breier.