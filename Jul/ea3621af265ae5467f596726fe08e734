DIE gospelmusikant Byron Levi glo God sal jou neem na ’n plek van genesing en jou nooit verlaat nie. “Die corona-virus het my geleer almal is gelyk in die oë van God.” Soos almal is dit die eerste keer dat Levi sien hoe ’n pandemie die hele wêreld tot stilstand kan laat kom. “Covid-19 het reeds so baie lewens geëis. Daar is nie meer verskonings nie, sonder God aan jou kant sal jy niks kan bereik nie. Volhard “Daarom is dit belangrik om sy vrede in ons lewe te hê. As ek dink aan Josef wat in die put was en Daniel in die leeukuil – hulle was in isolasie, maar God het hulle nooit verlaat nie.” Levi sê sy gunstelingvers in die Bybel is Psalm 18:3: “Die Here is my rots en my bergvesting. Ek sal nie beweeg word nie en ek kan skuil by Hom.” Hy sê in moeilike tye moet jy in jou geloof volhard. “Die lockdown is lank, maar die blessing gaan groter wees. Dis ’n voorbereidingstyd, waarna die Here ons gaan lei van glorie tot glorie en van oorwinning tot oorwinning. “So, kom ons laat toe dat die Here in dié tyd ons karakter vorm en groei teweegbring.” Hy sê wat hom dryf, is sy doel – om die lig te wees en mense se lewe te help verander. “My fokus is die bediening en die Wilton Ruben Foundation, wat ons as ’n familie gestig het om die jeug te bemagtig en die verskil te wees in die gemeenskap.” Die stigting is begin ter ere van sy broer, Wilton, wat in ’n drive-by shooting gesterf het. “Die begeerte van ons hart is om vir die jeug ’n veilige plek te vestig en hulle te bemagtig deur sport en musiek.” Levi tree gereeld as gaskunstenaar saam met The Jesus Collec­tive op. Bel hom by 064 869 8360.