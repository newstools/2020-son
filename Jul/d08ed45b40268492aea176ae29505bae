'N ZIMBABWIESE vrou gaan 10 jaar in die tjoekie deurbring na sy skuldig bevind is aan die smokkel van plofstof ter waarde van R1,2 miljoen. Linda Katiyo (38) was op 28 April 2019 vanaf Zimbabwe op pad na Gauteng toe sy met 'n verdagte sak by die Beitbrug-grenspos voorgekeer is. Die grenspolisie het agterdogtig geraak en die sak deeglik deursoek en verskeie soorte plofstof gevind wat vir onwettig mynboubedrywighede gebruik word. Katiyo is gearresteer en is later borgtog geweier. Kapt. Matimba Maluleke, polisiewoordvoerder, sÃª die Valke is vasbeslote om grensmisdade veral by die binnekomshawens stop te sit.