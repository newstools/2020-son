DRIE van die land se nege premiers het teen Vrydag positief vir Covid-19 getoets en is in self-kwarantyn. Gauteng premier David Makhura het Vrydagoggend bevestig dat hy positief getoets het, nadat hy Woensdag simptome van die virus getoon het. Makhura se uitslae kom kort nadat sy eweknieë in die Noordwes en die Wes-Kaap, Job Mokgoro en Alan Winde, ook positief getoets het. Makhura en Winde isoleer albei tans by die huis, onderwyl Mokgoro homself by ‘n hospitaal isoleer. Winde het op Facebook beste wense aan sy twee kollegas gestuur en sê hy wens hulle 'n spoedige herstel toe. Alhoewel Winde Donderdagmiddag ‘n digicon met die media afgestel het, noem al drie premiers dat hulle voortgaan met hul werk. Intussen het sewe personeellede in die kantoor van Ekurhuleni burgemeester, Mzwandile Masina, ook positief getoets. In ‘n verklaring sê die burgemeester se kantoor: “Die sewe bevestigde gevalle sluit in senior beamptes; ‘n burgemeesterskomiteelid, departementshoof en woordvoerder van die mayor. “Masina het negatief getoets.”