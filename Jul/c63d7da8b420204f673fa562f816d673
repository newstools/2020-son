DIE groot Bayern Munich-verdediger Jerome Boateng sê hy is steeds lus om weer ’n draai te maak in die Engesle Premierliga. Boateng, wat saam met Duitsland die World Cup in 2014 gewen het, kry deesdae min speelkans by sy Bundesliga-klub. Hy was in Januarie reeds gekoppel met 'n skuif na Arsenal. In ’n onderhoud met Bundesliga.com het die 31-jarige gesê dat hy steeds dink hy moontlik nog paar seisoene kan speel en sien die Premierliga as ’n opsie. “Ek het 'n hele paar seisoene se sokker nog in my oor. As daar enige belangstelling is sal ek definitief kyk daarna,” het Boateng gesê. Boateng was paar seisoene terug by Manchester City, maar het net een seisoen gespeel voor hy beseer was en teruggekeer het na Duitsland. “Dinge het nie goed uitgewerk vir my by Manchester City nie, maar ek het my tyd in Engeland geniet. Daarom sal ek weer terug gaan as daar ’n moontlikheid is.” Arsenal se verdediging was die afgelope seisoen baie swak en die ervaring van Boateng mag net help om die Gunners weer op koers te kry.