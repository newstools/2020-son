'N BABA van 'n dag oud is Dinsdagoggend op 'n hoop vullis langs 'n pad in Durban gevind. Die baba het nog gelewe, maar was vol miere en het erge ontwatering gehad en gesukkel om asem te haal. Shawn Herbst, woordvoerder van Netcare 911, sÃª die kind is om 10:00 in Burlington Heights in Chatsworth gevind. Volgens Herbst is die baba op die toneel behandel voordat die kind met die ambulans hospitaal toe geneem is. - News24