KHLOÉ Kardashian se romanse met die cheater in haar lewe, Tristan Thompson, vat blykbaar weer vlam. Die werklikheids-TV-ster (36) en die 29-jarige NBA-ster het verlede jaar opgebreek ná ’n reeks skandale omdat hy haar verneuk het. Hulle is saam in isolasie met hulle tweejarige dogter, True Thompson. Mense na aan die tweetjies het gesê hulle “gee hul verhouding nog ’n kans”. ’n Bron het aan People gesê “Tristan werk hard daaraan om te bewys hy kan ’n goeie pa wees vir True”. Dis juis dit wat Khloé laat besluit het om hom nog ’n kans te gee. Vroeër het ’n insider ook gesê die lockdown het veroorsaak dat die twee nader aan mekaar beweeg het. Khloé was glo heel charmed deur Tristan se goeie gedrag. “Sy date nie iemand anders nie. Hulle spandeer baie tyd saam sedert hulle in Cleveland bly en geniet die tyd saam met True.” – Daily Mail