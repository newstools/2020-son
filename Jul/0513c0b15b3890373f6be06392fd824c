DIE Kommissie vir geslagsgelykheid het die verkragting van ’n 61-jarige ouma en haar 21-jarige kleindogter in Dobsonville, Soweto, veroordeel. Die voorval het verlede Vrydag plaasgevind, toe die mans toegang tot die huis verkry het. JacarandaFM berig dat die kleindogter seksueel aangerand is, terwyl die ouma in ‘n ander slaapkamer verkrag is. Die ouma is later in die Tshepo Temba-hospitaal, weens die beserings wat sy opgedoen het, dood. Tamara Mathebula, voorsitter van die geslagsgelykheidskommissie, sê dit misdadigers moet opgespoor word. “Ons doen ‘n beroep op die Suid-Afrikaanse polisiediens om toe te sien dat die oortreders van die grudaad gevind word.” Sy voeg by dat die nasionale lockdown ‘n geleentheid moet bied om ‘n samelewing te skep wat vry is van verdrukking en ongelykheid.