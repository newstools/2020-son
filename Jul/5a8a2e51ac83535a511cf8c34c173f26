'N VOORMALIGE lawyer wat sy dooie kliënt se boedelgeld in sy eie rekening betaal het, het Maandag in die Port Elizabeth-streekshof verskyn. Gavin Du Plessis (48), was aangestel as die eksekuteur toe hy homself met R261 000 beloon het, sê die Valke in 'n verklaring. "Du Plessis se fooi vir die diens wat hy in Junie 2008 gelewer het, was R60 000. Hy het' n totaal van R320 000 van die oorledene se boedel in sy eie rekening oorbetaal pleks van sy firma se rekening waarna die geld aan die oorledene se begunstigdes sou uitbetaal word." Die saak is by die Valke se eenheid, wat ernstige misdade ondersoek, aangemeld. Du Plessis is in 2009 van die prokureursrol geskrap. Hy het skuldig gepleit op die klagte teen hom. Die saak is weer op 29 Julie in die hof vir vonnisverrigtinge.