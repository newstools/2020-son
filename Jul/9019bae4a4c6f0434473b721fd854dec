DIE driver van 'n Ford Bantam-bakkie wat Vrydagoggend 'n voetganger in Macassar doodgery en weggejaag het, is ure later gearresteer. Mihlali Majikela, 'n polisiewoordvoerder, sê lede van Macassar-polisie het om 06:30 uitgegaan na 'n ongelukstoneel op die N2 naby die Macassar-brug waar 'n voertgang raakgery en op die toneel dood is. "Die bestuurder van die voertuig het nie gestop of die voorval by enige polisiestasie aangemeld nie. Teen 09:45 het Macassar-polisie saam met die metropolisie 'n Vehicle Check Point op Macassar Road opgesit toe hulle 'n wit Ford Bantam-bakkie opgemerk het wat besig was om 'n  U-turn te maak om die roadblock te vermy. "Die lede het die voertuig agterna gesit en kon dit regkry om dit tot stilstand te bring. Hulle het die skade en bloedspatsels aan die bakkie gesien en nadat hulle die driver ondervra het, het hy erken dat hy die voetganger gestamp het." Die 25-jarige verdagte is gearresteer en sal op 'n klag van manslag in die  hof verskyn sodra hy aangekla word. *In 'n onverwante voorval, het die Flying Squad inligting opgevolg en 'n huis in Philippi-Oos deursoek. Hulle het 'n vuurwapen met verskeie rondes ammunisie gevind. 'n 53-jarige man is gearresteer en sal na verwagting Maandag in die hof verskyn.