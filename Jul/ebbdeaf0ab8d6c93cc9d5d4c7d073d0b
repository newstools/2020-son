DIE Wes-Kaapse minister van maatskaplike ontwikkeling, Sharna Fernandez, het die uitspraak van die Noord-Gautengse hooggeregshof verwelkom dat alle privaat en NGO-beheerde crèches (Early Childhood Development Centres) onmiddellik mag oopmaak. Sy sê noudat die land op vlak 3 van die lockdown is, moes baie ouers teruggaan werk toe met geen alternatiewe reëlings vir hul kleuters nie en dit het die kinders in gevaar gestel. Baie ECD-werkers se werk was ook al in gedrang omdat ECD’s sedert 18 Maart toe was. Fernandez vra ook die nasionale minister van maatskaplike ontwikkeling, Lindiwe Zulu, om onmiddellik die veiligheidsmaatreëls vir die plekke te gazette soos dit reeds voorberei is deur die nasionale departement van maatskaplike ontwikkeling. Fernandez maan dat almal wat wil oopmaak die operasionele protokolle en riglyne vir ECD’s op die regering se website, westerncape.gov.za, moet volg. Dit sluit in die veiligheidsopleiding van werkers, daaglikse screening, hande was vir werkers en kinders, en die aankomtye van elke ouderdomsgroep, asook bewusmaking by kinders oor die virus. Hoewel sy die bevel verwelkom, sê sy die veiligheid van kinders en werkers moet eerste gestel word.