DIE tussentydse mayor wil Nelson Mandelabaai terugvat na vlak 4 om te verhoed dat die raad sit en ’n nuwe uitvoerende mayor kies. Só sê die Oos-Kaapse leier van die DA, Nqaba Bhanga. Hy sê die DA support nie die call deur die mayor nie. Volgens Bhanga is die mayor so vasrade om aan sy mag te klou, hy is bereid om die Metro se ekonomie onder die bus te gooi. Rdl. Tshonono Buyeye se call vir strenger regulasies gaan glad nie oor die welstand van die inwoners nie; dit gaan eerder oor sy eie posisie, beweer die DA. Volgens Bhanga is die DA bekommerd oor die vinnige toename in Covid-19-gevalle in die stad. Hy sê die party glo dringende maatreëls moet in plek gestel word om die sukkelende hospitale en klinieke te ondersteun. Bhanga voeg by dit kan nie gedoen word ten koste van die ekonomie van Nelson Mandelabaai en sy inwoners nie. Hy wys verder uit die stad die hoogste werkloosheid­syfer van al die Metro’s in Suid-Afrika. Die Covid-19-lockdown-regulasies het die ekonomie volgens hom reeds skade berokken. Hy sê om regulasies nou strenger te maak, gaan die situasie net vererger. Dit gaan daartoe lei dat meer sakeondernemings sukkel en nog mense gaan hul werk verloor – iets wat die stad nie kan afford nie. Desperate Volgens Bhanga is die DA nie bereid om dit toe te laat nie. Die party sal enige legal roete neem om Buyeye en die ANC-beheerde koalisie te verhoed om die stad se ekonomie ineen te laat stort in ’n desperate poging om aan mag te klou. Marlon Daniels van die Patriotic Alliance sê hy is nie verbaas oor die DA se uitlatings nie. Hy meen die DA sê dit net omdat die party wil hê Bhanga moet mayor wees. Dit gaan dus vir die DA ook nie oor Covid-19 nie. Hy beweer die DA woon nie raadsvergaderings by nie omdat Bhanga se naam nie op die agenda is vir die posisie van mayor nie. Gift Ngqondi. die ANC se provinsiale woordvoerder, het teen gistermiddag laat nog nie op Son se navrae gereageer nie. Mongameli Bobani, Oos-Kaapse leier van die UDM, sê sy party sal wag vir die president, minister en premier se aankondigings voordat hy kommentaar lewer.