ONDER die stygende Covid-19 sterftes in die Oos-Kaap is nou ook Alfred Mtsi, speaker van die Buffalo City-munisipaliteit. Mtsi is Dinsdag, weens Covid-19 komplikasies, in die hospitaal opgeneem. Xola Pakati, uitvoerende burgemeester, sê in 'n verklaring: "Dit is met hartseer dat hulle die speaker se sterfte bekend maak." Hy voeg by die gebeure kom enkele dae na die sterfte van nog twee ander raadslede, Gideon Norexe en Zukiswa Mankayi. Pakati sê: "Terwyl ons nog rou oor Norexe en Mankayi het ons die hartseer nuus  van Mtsi gekry. "Ons het as stad 'n groot figuur verloor. Ons het ook 'n comrade, 'n vriend en vaderfiguur vir almal verloor. "Mtsi was 'n anker en steunpilaar, wie kalmte gebring het wanneer die gemoedere hoog was. Hy het ook wysheid gebied wanneer sterkpunte gebots het."