THULAS Nxesi, die minister van arbeid en indiensneming, het die tweede minister geword om weens Covid-19 in die hospitaal opgeneem te word. Nxesi se hospitalisasie kom na Gwede Mantashe, minister van energie en minerale hulpbronne, ook Maandag opgeneem is. Phumla Williams, kabinetswoordvoerder, sê Nxesi, wat laas week positief getoets is, is op mediese advies opgeneem om toegang tot beter mediese sorg en behoorlike monitering te hê. "Ons wens ministers Nxesi en Mantashe 'n spoedige herstel toe."