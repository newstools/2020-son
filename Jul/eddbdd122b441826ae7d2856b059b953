LERATO Moloi is na bewering in hegtenis geneem nadat sy haar nie gesteur het aan ’n hofbevel om ’n twiet te verwyder nie. Die model het reeds in 2014 in ’n twiet beweer die plaaslike komediant Tall Ass Mo het haar onsedelik aangerand. Ek lees op ZAlebs die hof het gelas Lerato moet die twiet verwyder. Sy hou egter voet by stuk sy gaan die twiet nie uitwis binne die 24 uur nadat die hofbevel aan haar oorhandig is nie. Die grapjas hou op sy beurt dik hy het die model nie onsedelik aangerand nie. Luidens OkMzansi het Lerato op 1 Julie in die landdroshof in Vereeniging verskyn. Sy het op Twitter luid verklaar sy skrik nie vir die drama nie en sy soek geregtigheid. Sy het getwiet: “Oomblikke gelede het ek geteken vir die prokureursbrief van die man wat my in 2014 verkrag het. “Ek is steeds nie bang nie. Ek gaan nie stilbly nie.” Tall Ass Mo, oftewel Mongezi Ngcobondwane, sê die bewerings is verdoemend, veral omdat hy seun probeer leer om vroue te respekteer. Eiertjie “Ek hoop al diegene wat vals beskuldig word, kry geregtigheid. Dit is hartverskeurend om met die hierdie beskuldigings saam te lewe.” Natuurlik het Black Twitter ’n eiertjie hieroor te lê. Die meeste mense skaar hulle by die model, wat volhou dat sy verkrag is.