ONS moes dié naweek die legendariese plaas­like casting director en agent Moonyeenn Lee aan die dood afstaan. Moonyeenn het Saterdag gesterf weens komplikasies van die corona-virus. Die ikoon wat 47 jaar in die filmbedryf gewerk het, was verantwoordelik vir die rolverdeling van wêreldbekende movies soos die Oscar-benoemde Hotel Rwanda en Blood Diamond. Sy is ook op die Saftas in 2017 met die Lionel Ngakane Lifetime Achievement-toekenning vereer.