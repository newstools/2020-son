DIE landlord van ’n kuierplek het ’n elektriese heining voor sy bar opgesit sodat klante hul afstand kan hou. Jonny McFadden, wat die Star Inn in St. Just, Cornwallis, bestuur, sê sy plekkie is baie knap. Dit bedien net dop, niks kos nie. Hy het die versperring beskryf as “net ’n doodgewone elektriese heining wat jy in ’n veld sal aantref”. Toe McFadden gevra is of hy die heining gaan aanskakel, het hy geantwoord: “Kom vind maar uit. Mense is skrikkerig en dit werk.” – BBC