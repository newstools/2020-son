GWEDE Mantashe, die minister van energie en minerale hulpbronne, is in die hospitaal opgeneem n√° hy laas week positief getoets het vir Covid-19. Mantashe en sy vrou, Nolwandle, het albei die virus opgedoen. Luidens 'n verklaring wat deur die minister in die presidensie uitgereik is, is Mantashe op advies van sy huisdokter vir mediese toesig in die hospitaal opgeneem. Sy vrou bly steeds onder selfkwarantyn by hul huis. "Ons sal aanhou om die Mantashe-gesin al die ondersteuning te gee wat hulle gedurende hierdie tyd benodig," lui die verklaring. "Ons wens die minister en sy vrou 'n spoedige herstel toe van hierdie onsigbare vyand en ons is vol vertroue dat hulle die corona-virus sal oorwin."