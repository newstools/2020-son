ESKOM het sy dienste onttrek in Delft, Wesbank en Kraaifontein. Dít kom nadat betogers in hierdie gebiede byna hul technicians aangeval het. Die drie areas is die nuutstes waar die kragverskaffer sy dienste onttrek het. Vroeër is dieselfde besluit geneem oor Khayelitsha en Mfuleni. Son het vandeesweek berig ’n Eskom-voertuig is by Mew Way in Khayelitsha uitgebrand. Betogers wat grond in die omgewing beset, het na bewering die kragverskaffer se voertuig geteiken. Niemand het in die voorval seergekry nie. Eskom sê in ’n persverklaring nóg van sy werkers is Woensdag in Kraaifontein aangeval. Die statement lees: “Die werkers het daarin geslaag om sonder enige beserings weg te kom.” Eskom sê ook hy werk met die Suid-Afrikaanse Polisiediens saam om sy werk­nemers se veiligheid te verseker. Enige een met inligting oor enige van die voorvalle word gevra om Eskom tolvry te kontak by 0800 112 722.