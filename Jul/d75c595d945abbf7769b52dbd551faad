TERWYL die soektog nog hard aan die gang is vir Lunamandla Jack Sithonga in Mitchells Plain, is dit byna ’n maand dat Cadi Kannemeyer van Groot-Brakrivier vermis is. Kannemeyer se antie Tammylynn Fowler sê haar niggie het op 21 Junie soos mis voor die son verdwyn. Sedert haar verdwyning soek almal na haar in die Mosselbaai-George-omgewing. Volgens Fowler is Kannemeyer nog die laaste keer op haar huis se stoep gesien. “Sy was in ’n bad mood soos alle tieners van daai ouderdom is. “Ons het al geweet om haar nie te veel te pla as sy so is nie. “Sy’t op die stoep gaan staan en toe ek uitloer, was sy spoorloos. “Ek het in my kar geklim en orals gery en gesoek, maar ek kon haar nie kry nie en niemand het ook iets gesien nie. “Ons het leads­ opgevolg waar mense haar in Mosselbaai gesien het, maar ook niks daar gekry nie.” Fowler vertel aan Son haar niggie is iemand wat nie baie spraaksaam is nie. Sy is diep bekommerd omdat daar soveel dinge tans in die Wes-Kaap gebeur waar meisies betrokke is. “Gewoonlik as sy uitgaan, weet ons waar sy is, of sy kom ná ’n dag huis toe om haar skoon te maak. “Maar nou is dit al amper ’n maand dat ons nie van haar gehoor het nie. “Ons almal worry ons siek. Het sy kos, is sy warm, is sy veilig waar sy is, het sy ’n comfortable plek om te slaap?” Die familie bly steeds hoop. Fowler sê sy vertrou dat haar niggie veilig is en wil graag ’n boodskap uitstuur. “Cadi, as jy dié sien, vra ons jou mooi, kom huis toe. Peace “As jy bang is om huis toe te kom omdat jy dink daar sal consequences wees, wil ek jou verseker jou veiligheid is prioriteit. “Ons wil net peace of mind hê. Weet net ons is baie lief vir jou.” Kannemeyer het ’n bruin fleecy top, blou jeans en bruin Dakota-tekkies aangehad toe sy verdwyn het. Enige iemand met inligting kan die Groot-Bak­rivier-polisiestasie bel by 044 620 8304 of vir Fowler by 076 811 9351. Die 12-jarige Eastville Primêr-leerder in gr. 6 het ’n week gelede net spoorloos verdwyn toe sy na bewering voor haar skool afgelaai is. ’n Massiewe soektog is sedertdien aan die gang om haar op te spoor. Talle gemeenskapsorganisasies het die bibberkoue Kaapse weer getrotseer en van soggens tot laat middernag gesoek. Donderdag laatmiddag is die polisiehonde weer ingeroep om te help soek. Kontak Teen druktyd gister was die lede steeds besig met die soektog. Enige een met inligting kan Veronique Williams van Missing Persons SA kontak by 083 718 8851 of bel die ondersoekbeampte, sersant Mnkomo, by 082 522 1066.