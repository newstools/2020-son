MAHINDANANDA Aluthgamage, Sri Lanka se voormalige minister van sport, sê hy het nóg bewyse aan krieket se wêreldbeheerliggaam gebied wat kan bewys krieket se Wêreldbeker is in 2011 gefix. Aluthgamage se opmerkings kom ’n dag nadat die plaaslike polisie ’n ondersoek na die eise laat vaar het, met verwysing na ’n gebrek aan bewyse dat Sri Lanka doelbewus die eindstryd teen Indië verloor het. Die polisie het die voormalige hoofkeurder, Aravinda de Silva, die kolwer Upul Tharanga, asook die 2011-kaptein, Kumar Sangakkara, ure lank oor die betrokke wedstryd ondervra. Kennis Aluthgamage, nou die minister van energie, het gesê daar is “magtige mense wat enorme bedrae geld spandeer om die ondersoek omver te gooi”. Hy het gesê hy het Alex Marshall, hoof van die teenkorrupsie-eenheid by die Internasionale Krieketraad (ICC), in kennis gestel dat hy gereed is om meer bewyse te lewer dat die wedstryd gekook is. Aluthgamage sê die polisie het nie daarin geslaag om die eise behoorlik te ondersoek nie en het die Sri Lankaanse president, Gotabaya Rajapaksa, aangemoedig om in te gryp en die ICC onder druk te plaas om die ondersoek te hervat. Marshall het Vrydag in ’n verklaring gesê dat die ICC “in hierdie stadium nie bewyse kan lewer wat die aansprake ondersteun of wat sou dien in ’n ondersoek nie”. Volgens die polisie het die 25-jarige kolwer voor dagbreek in sy SUV in die voorstad Panadura gery toe die voorval gebeur het. Mendis is in Sri Lanka se groep van 16 spelers aangewys vir ’n tuisreeks in Maart van twee wedstryde in Engeland, maar die toer is gekanselleer weens die corona-virus-pandemie Meer as 3 000 mense sterf jaarliks in verkeersongelukke in Sri Lanka. Beswyk ’n Ander voormalige nasio­nale speler, die draaibalbouler Kaushal Lokuarachchi, is vier jaar gevangenisstraf opgelê nadat hy in 2003 met ’n vroulike voetganger gebots het. Die voetganger het beswyk as gevolg van die ongeluk.