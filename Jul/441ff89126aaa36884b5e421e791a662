MEGAN Thee Stallion se famous tjommies in die bedryf het vir haar blomme gestuur om haar sterkte toe te wens met haar herstel ná haar skietvoorval. Eers het Rihanna vir haar blomme gestuur en nou het Beyoncé ook uitgesteek met ’n mooi bos wit orgideë. Saam met die blomme het Beyoncé ’n briefie gestuur: “Queen, ek stuur vir jou al my liefde. God seën jou. Beyoncé.” Die twee supersterre het albei al met Megan saamgewerk. Meg is die ambassadeur van RiRi se onderklerereeks en Queen B het die remix van Meg se hit “Savage” saam met haar gedoen. Ek het mos vroeër in die week vertel die “Savage”-rapper is in albei haar voete geskiet en moes ’n operasie ondergaan. Daar is gerugte in die omtes dat Tory Lanez, haar sogenaamde berk, die skieter is, maar Megan self kap nog zip.