JULLE moet tog nie dink Charlize Theron sit op ’n hopie en voel jammer vir haarself oor sy single is nie. Die Bombshell-aktrise het aan E! gesê sy dink mense maak asof ’n romantiese verhouding iets is wat almal soek. Sy het met die publikasie gepraat om haar nuwe Netflix-fliek The Old Guard te bemark. Samelewing “Ek glo regtig dat vroue goed vir hulself laat gebeur. “Ek dink nie ek mis uit op iets in die lewe nie. Ek dink soms die idee van verhoudings word deur die samelewing gesien as iets wat jy obviously wíl hê. Dit is nie iets waarna ek op die oomblik soek nie. “Ek dink daai tyd sal kom.” Maar net omdat sy nie nóú belangstel nie, beteken nie dat sy blind is vir liefde en ’n mooi verhouding nie. Sy het verklap dat as sy in ’n verhouding is met iemand, wil sy hê dit moet so mooi en spesiaal wees soos Gwyneth Paltrow en Brad Falchuk se verhouding. Dié twee het in verskillende huise gebly nadat hulle getrou het. Sy verduidelik: “Ek onthou toe Gwyneth en haar man getrou het, het hulle in aparte huise gebly en mense het gemaak asof dit so verkeerd is. Maar ek het gedink dís die tipe verhouding wat ek wil hê.”