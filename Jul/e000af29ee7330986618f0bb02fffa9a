DIE Macassar-polisie vra die gemeenskap se hulp nadat hulle byna twee jaar gelede ’n lyk tussen Macassarstrand en Monwabisi gevind het. Die lyk is op 31 Oktober 2018 daar gevind en die slagoffer kon nog nie geïdentifiseer word nie. Daar is in die nadoodse ondersoek vasgestel dis die liggaam van ’n man van wie die oorsaak van sy dood verdrinking was. Volgens die polisie was die drenkeling geklee in ’n vaal vest met ’n navy gedrukte bokser-kortbroek. Die forensiese span kon nie vingerafdrukke neem nie omdat die vel reeds van die liggaam af was. Die persoon was ongeveer 1,7 m lank. Enige iemand wat ’n familielid of vriend vermis, word versoek om met sers. Mari Baron by 021 857 7122 in verbinding te tree.