DIE polisie in Ngqamakhwe in die Oos-Kaap ondersoek nog die omstandighede rondom 'n ongeluk waarin drie mense dood is. Die ongeluk het Sondagoggend om 01:00 plaasgevind. Drie passasiers, 'n 35-jarige man, 'n 33-jarige vrou en 'n onbekende vrou, wat vermoedelik 30 jaar oud is, is op die toneel dood. Hul bakkie was oppad na Butterworth. Nog twee passasiers en 'n bestuurder, wat ernstige beserings opgedoen het, is na die Butterworth-hospitaal gehaas. Kapt. Jackson Manatha, 'n polisiewoordvoerder, Ãª die voertuig het nie met 'n ander voertuig of 'n rondloper dier gebots nie. Die oorsaak van die ongeluk is nog onbekend. Intussen is 'n 35-jarige man van Cathcart vir die moord van 'n 28-jarige man gearresteer. Die 28-jarige man en 'n vriend was op pad na sy huis in Daliwe, Cathcart. Oppad soontoe het hulle vyf ander mans raakgeloop. Een van die vyf mans het met die 28-jarige man begin stry. Dit is nog onbekend waaroor hulle gestry het, maar die verdagte het sy mes uitgepluk en die 28-jarige man in die bolyf gesteek. Die verdagte sal na verwagting Dinsdag in die hof verskyn.