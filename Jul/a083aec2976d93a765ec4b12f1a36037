DIE kaalste vrou in Mzansi sê sy kan nie help dat die Ben 10’s haar so onweerstaanbaar vind nie. Black Twitter het weer die danser Zodwa Wabantu (34) daarvan beskuldig dat sy jonger latte jag. Sy het vroeër die week ’n video in die sosiale media gelaai waarin sy baie intiem saam met ’n jong ou dans en hom aan die einde ’n speelse soen gee. Doelbewus Saam met die video skryf die celeb-persoonlikheid: “Ek kan nie wag om jou vanaand te sien nie, Ben 22.” Dis toe dat twieps gal braak, want hulle meen dié ouer vrou teiken jong mans. Een sak af: “Gaan jy doelbewus vir jonger ouens of wat? Dis mos nie reg nie.” Zodwa het toe teruggekap dat sy nie Ben 10’s jag nie, dis hulle wat haar kom opsoek. “Hulle kom vir my en as ek van hulle hou, dan sê ek ja.” Jip, Zodwa is duidelik min gespin oor wat ons van haar dink.