DIE Boland-rugbyunie (BRU) sê hy gaan beslis vanjaar is die Eerste Liga van die Suid-Afrikaanse Rugbyunie se Curriebeker deelneem. Rapport het Sondag berig Boland is een van vyf unies wie se deelname aan die toernooi in die weegskaal is weens die finansiële druk wat dit op (veral die kleiner) unies sit. Gereed Mark Ward, woordvoerder van die BRU, het aan Son gesê: “Die BRU wil hiermee enige twyfel oor sy deelname aan die 2020-weergawe van die Eerste Liga van SA Rugby uit die weg ruim. “Die BRU staan gereed om enige besluite deur SA Rugby na te kom wat tot die voordeel van die unie en sy lede sal strek. “Die BRU is van mening dat hy sal deelneem as die deelname aan enige kompetisie tot voordeel van die unie sou strek, en soos deur SA Rugby besluit. Sny “Dis egter nog te vroeg om enige besluite te neem oor die Boland se deelname of nie aan die Eerste Liga. “Dit is alombekend dat SA Rugby verlede jaar besluit­ het om sy finansiële toelaes aan alle unies te sny. “SA Rugby se finansiële toelaes word vir bedryfskoste aangewend. “Dit sluit die salarisse van die spelers in.” Die Southern Kings is die agtste span wat by dié kompetisie gevoeg sal word.