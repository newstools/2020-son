KIM Kardashian was Maandag maar tranerig toe sy en haar man, Kanye West, mekaar vir die eerste keer ná sy skandalige Twitter rant gesien het. Die mammie van vier het na Wyoming gevlieg nadat die rapper by wie bipolêre steuring gediagnoseer is, verskoning gevra het vir sy manewales. In sy eerste toespraak van sy presidensiële veldtog het hy mos gepraat oor hoe hy wou gehad Kim moes hul oudste dogter, North, laat aborteer. Hy het ook later op Twitter geskel dat sy met Meek Mill ’n affair gehad het en dat sy en haar familie hom in ’n gestig laat toesluit het. Oukei TMZ het foto’s geneem van waar Kimye in ’n motor sit en gesels. En ’n mens kan duidelik sien Kim huil snot en trane terwyl sy allerhande diep dinge met Yeezy gesels. Asof daar nog enige twyfel daaroor was, het ’n ingeligte aan dailymail.co.uk gesê dat Kim nie oukei is nie. “Sy is baie emosioneel oor alles. Sy is ook uitgeput. Sy voel Kanye het haar baie seergemaak. Sy het al verskeie kere probeer om na hom uit te reik, maar hy ignoreer haar net. Dit is ’n slegte situasie. “Sy het na (die stad) Cody gevlieg om persoonlik met hom te praat. Sy wou nie meer geïgnoreer word nie.” Sjym, ek voel jammer vir Kim. Sy lyk regtig baie emosioneel in die foto’s.