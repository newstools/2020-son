SOPKOMBUISE in Bonteheuwel het saamgewerk vir Mandeladag. Nelson Mandela se verjaardag is Saterdag regoor die wêreld gevier met 67 minute – omdat hy mos 67 jaar geveg het vir menseregte in Suid-Afrika. Die area se raadslid, Angus McKenzie, het die sopkombuise uitgedaag om mee te ding. Hy sê: “Elke dag word 5 000 maaltye in die Bonteheuwel-area uitgedeel. “Ons het beoog om 6 700 maaltye op Mandeladag te maak. “Dit was ’n lekker uitdaging, maar nie te moeilik nie omdat die sopkombuise gewoond is daaraan om sowat 5 000 meals daagliks uit te deel.”