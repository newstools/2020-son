DIE organiseerders van die Totalsports Vroue Wedlope het aangekondig dat die wedlope, wat op Nasionale Vrouedag (Sondag, 9 Augustus 2020) in Kaapstad, Johannesburg en Durban sou plaasvind, gekanselleer is. Die organiseerders van die reeks wedlope volg die voorskrif van Atletiek Suid-Afrika (ASA) in reaksie op die huidige stand van sale van die Covid-19-pandemie. 'n Besluit is geneem om die 2020-uitgawe van die Totalsports Women’s Race te kanselleer. Inskrywings vir die wedlope sal dus nie vanjaar aanvaar word nie. “’Ons is dankbaar teenoor elke hardloper, ons borge en diensverskaffers vir hul onwrikbare ondersteuning. Ons sien uit daarna om deelnemers te verwelkom vir die grootste vrouedagviering in Suid-Afrika in 2021,” het die organiseerders gesê. Besoek www.totalsportswomensrace.com vir meer inligting.