KATY Perry het selfmoord oorweeg nadat haar en Orlando Bloom se paadjies in 2017 geskei het, berig Channel24. Die sangeres het met die mense by die radiostasie SiriusXM CBC gepraat oor die dip wat sy ervaar het. Katy, wat nou swanger is met Orlando se baba, vertel: “My loopbaan was besig om opwaarts te beweeg en toe ek die kleinste shift ervaar, het dit vir my soos ’n aardbewing gevoel. “Ek het so baie gegee en dit het my letterlik in die helfte gebreek. Ek het opgebreek met my ou, wat nou my baby daddy to be is. “En toe was ek opgewonde oor my volgende song, maar daai validation het my nie laat voel asof ek op ’n high is nie en toe crash ek.” Die sangeres vertel verder net geloof en dankbaarheid het haar lewe gered. “Dit was so belangrik om stukkend te wees sodat ek my heelheid op ’n ander manier kon kry en nog dimensies kon kry – eerder as om net as ’n dors popster te lewe. “Dankbaarheid is die ding wat my lewe gered het. As ek dít nie gevind het nie, sou ek verdrink het in my hartseer en seker gespring het. “Maar ek het maniere gevind om dankbaar te wees. Wanneer dit baie, báie moeilik gaan, loop ek rond en sê oor en oor ek is dankbaar, selfs al is ek in ’n k*k bui.”