VOORTSLEPENDE grondbesettings kan die Stad Kaapstad sowat R1,3 miljard kos. Malusi Booi, die mayco-lid belas met behuising, sê as die land invasions voortgaan, kan dit ’n bedreiging vir behuisingsprojekte oral in die stad wees. Volgens Booi is die waarde van die projekte sowat R1,3 miljard. Hy sê in ’n persverklaring die Stad doen alles in sy vermoë om die grondbesettings te voorkom. Die areas wat geraak word, is onder meer Delft, Mfuleni, Milnerton, Khayelitsha en Kraaifontein. “Wat ons hier het, is politieke en moontlik ander­ soort opportunisme,” sê hy. Gevaar “Daar moet ’n ooreenkoms wees in die samelewing, anders kan daar nie vordering gemaak word as grondbesettings plaasvind nie.” Volgens Booi het die meeste van die grondbesetters hulle gaan vestig in vloedgebiede wat ’n gevaar vir hulle gaan inhou wanneer dit reën. Delft is een van die areas wat die ergste geraak word. ’n Wyksraadslid, Courtney van Wyk, sê die land invasions daar gebeur nou oral. Die army, SAPD en wetstoepassers is gister in die area ontplooi.