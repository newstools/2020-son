DIE premier van Noordwes, Job Mokgoro, het Woensdag besluit om homself vrywilliglik onder selfkwarantyn te plaas ná  hy positief vir Covid-19 getoets het. Volgens sy woordvoerder, Vuyisile Ngesi, is Mokgoro (72) in ’n goeie gees. Sy besluit om hom by 'n hospitaal in te boek is om te keer dat van sy personeel by die huis aan die virus blootgestel word. Mokgoro het Dinsdag positief vir Covid-19 getoets ná die dood van Gordon Kegakilwe, die LUR vir samewerkende regering en tradisionele sake (Cogta), op dieselfde dag. Ngesi sê Mokgoro het tans net 'n slegte hoes en sal steeds werk terwyl hy in afsondering is. - News24 