DIE polisie se eenheid teen georganiseerde misdaad in die Wes-Kaap soek hulp van die publiek om 'n moordverdagte op te spoor. Khwezi Matolong (20) word gesoek in verband met verskeie moorde wat tussen 8 Junie en 13 November 2019 in die omgewing van Marcus Garvey, Philippi-Oos en Crossroads gepleeg is. 'n Lasbrief vir sy arrestasie is reeds uitgereik. Daar word vermoed dat Matolong tussen Johannesburg, Khayelitsha en Capricorn in die Wes-Kaap kan wees. Enigeen met inligting wat kan help om hom op te spoor, moet die ondersoekbeampte, speursers. Isaac Tshabalala by 078 293 1954 of 021 467 6211 bel . Die misdaadlyn kan ook by 08600 10111 bereik word. Inligting sal vertroulik hanteer word.