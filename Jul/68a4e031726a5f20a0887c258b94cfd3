DIE skade en onreg wat apartheid sportmanne en -vroue se loopbaan aangedoen het, kan nie genoeg beklemtoon word nie. Gedugte talent is beroof van ’n gelyke kans om hulle teen die bestes in die wêreld te toets. Vir die meerderheid wat daarvan gedroom het om hul land op die hoogste vlak te verteenwoordig, het dit net daar gebly – by ’n droom. Tog was daar ’n handjievol wie se karakter sterk genoeg was om die odds te defy. Hulle het wel die groen-en-goud oor hul kop getrek en hul drome verwesenlik. Danksy ’n Godgegewe talent, dryfkrag en die passie om naam te maak, was hulle sterk genoeg om die ver­nedering en onreg head-on te tackle en nie toe te laat dat die system hulle onderkry nie. In dié opsig hoef ’n mens nie verder as die legendariese Westelike Provinsie-netbalspeler Vanessa Lingeveldt te kyk nie. Die 52-jarige boorling van Bonteheuwel is een van sport se rolmodelle en suksesverhale. Sy laat haar nie maklik onderkry nie. Dis waarom sy een van die mees senior speler is wat gekies is om haar land op die hoogste vlak te verteenwoordig – al was dit net “window dressing”. Lingeveldt sê dit was vir haar belangrik dat haar verlede nie haar toekoms bepaal nie. “Dit is maklik om polities te raak en die raskaart rond te gooi,” het Lingeveldt aan Son gesê. “Maar ek is nie so ’n persoon nie. Ek het perse­vere, hoewel ek geweet het hulle doen my ’n onreg aan. “Ek is onregverdig behandel – hulle het my nie in die SA span sustain nie. “Dis nie ’n geheim nie; my ouderdom was altyd maar kind of that thing wat my teruggehou het. “So, vir hulle was dit mos dat jy ’n sekere ouderdom moet wees. “Ek serve in die (Eminent Persons Group) vir Netball South Africa. Toe ek vyf jaar gelede klaar gespeel is, vier jaar gelede ... het ons juis die conversation gehad, want all of them know me. “Ons het die gesprek gehad oor my en my age – al was my fitness daar, my skills was daar ... “Jy speel soos ’n interna­sionale speler. Jy wen nationals, jy is die line-up van die eerste sewe spelers wanneer dit by nationals kom, maar vir Suid-Afrika word jy misgekyk. Ek het my deurgedruk en my kans met albei hande gevat. “Dit was mos oor my provinsie, oor my kleur en my ouderdom – maar ek het vrede in my hart.” Lingeveldt is ’n bekende naam in Suid-Afrikaanse netbalkringe. Haar ervaring en die vere in haar hoed het sy verdien; niemand kan haar prestasies wegvat nie. In 1999, toe sy 33 was, het sy die land die eerste keer by die binnenshuise Wêreldbekertoernooi in Australië verteenwoordig. Twee jaar later was Lingeveldt een van die nasionale span se staatmakers by die Tri-Nations (binnenshuis) teen Engeland. Dis in Suid-Afrika aangebied. In 2003, op 36, het sy die land die eerste keer by ’n outdoor World Cup verteenwoordig. Lingeveldt, wat deesdae ten’s netball speel, dien op nasionale vlak as ’n keurder. Boonop is sy een van die WP se mees gesoute en gerespekteerde coaches. Haar naam dra gewig. Oor die toekoms sê Lingeveldt: “Wie sê ek dat nie eendag vir Suid-Afrika kan coach nie? Ek weet mos hoe die set-up werk en ek het die kwalifikasies. “Weet jy wat? As coach ervaar ek presies dieselfde as toe ek ’n speler was. Maar ek weet mos hoe om dit te handle en deur te druk.” Lingeveldt is reeds 27 jaar getroud met Mark, in sy heyday ’n gedugte sokkerspeler vir klubs soos Sea Point Swifts, Durbanville en Vasco da Gama. Saam het hulle twee kinders, Monre en Megan. Volgens Lingeveldt het sy geen spyt oor wat sy in haar loopbaan gedoen het en nie gedoen het nie. “Ek is trots daarop dat ek my eie legacy in WP en selfs in Netbal SA agterlaat. “Ja, ek kry wel nasionaal erkenning. Mimi (Mthe­thwa) die vorige chairlady, en Cecilia (Molokwane), haar opvolger, het destyds gesê: ‘Vanessa speel in die Proteas-span. Sy is nie so jonk nie, maar kyk op na haar.’ “Ek het nie dié erkenning verwag nie. Jy weet mos maar hoe dit is,” sê die WP-legende. Lingeveldt dink daar was ook tye dat sy vir haarself moes opgestaan het. “Die konfrontasie van my kant moes al gedoen gewees het, maar ek het nie. Hulle wou my net as window dressing gebruik het. “So, van my kant af, vir enige iemand wat iets sien wat nie reg is nie: Staan op en praat uit. Ek is nie suur oor alles nie. Ek transfer my energie en tyd na opkomende talent. “Ek het nie nog tyd om in die verlede te dwaal nie. “Ek kan nie grudges het nie, want dan sal ek nie blessed wees nie. “Onthou, ek moet nog vir my familie lewe en lewe om my skills aan ander oor te dra. Ek moet ander bemagtig, ophef en aanmoedig,” sê sy met oortuiging. Lingeveldt het oorkant die Metropolitan-sportveld in Bonteheuwel gewoon. Sy verklap dis waar sy haar liefde vir die netballewe gekry het. “Daar was daai tyd mos niks fence om die veld nie,” vertel Lingeveldt. “Dis hoe jy kon sien watter sport die kinders speel. “Ek wou net sport speel, maak nie saak wat dit was nie. “Toe ek op nege jaar die netbal sien en ek sien hulle speel, het ek geweet dis ’n sport wat ek wil doen. “En jy het gespeel vir die liefde en passie. “Gespeel, speel, speel, en guess what? “Toe ek 12 jaar oud was, het ek al met die seniors van Swifts saamgespeel. Ek het selfs Sacos gespeel. “By Goulburn was daar ’n chairlady, ’n antie Tiefa, maar sy is seker nou oorlede. Sy was ons chair­lady. “Daar was ook Fair­weathers ... “Daai was van die spanne vir wie ek gespeel het. “Daar was groot rivalry teen Swifts, die goeie ou dae. “Ek dink ook dis te danke aan al die support van die mense rondom my, want hulle was ook so in die sport. “Dit is die support wat rondom die court sit en mekaar help. “Ek mis nogal daai. In ’n nutshell: Die community was daai support vir jou. “In my later jare, toe ek na die Goodwood-klub skuif om my loopbaan te bevorder, het tannie Pietie (Sindin) ’n groot rol in my lewe gespeel. “Sy is ’n wit vrou wat die talent en potensiaal in my gesien het.”