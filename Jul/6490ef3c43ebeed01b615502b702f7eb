DIE Demokratiese Alliansie (DA) se bewering dat die National Lotteries Commission (NLC) vol korrupsie is, is volgens dié kommissie oneerbiedig. Die NLC sê die afgelope drie jaar was daar gevalle waar klein projekte wan­bestuur is en hy het probeer om dit reg te stel. Van die ondersoeke is nog aan die gang. Onregverdig Die DA maak na bewering ook vals aantygings, nes sekere burgerlike organisasies wat die NLC van korrupsie beskuldig. Volgens die NLC kry sy hardwerkende mense ’n slegte naam en dis onregverdig. Daar bestaan lank reeds gerugte dat die NLC besig is met korrupsie, maar dit word ontken. Teen dié agtergrond meen die NLC die DA se verklaring is kwaadwillig.