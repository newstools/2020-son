DIS nie aldag dat ’n mens onderwysunies kan loof nie. Dikwels word unies mos net beskou as organisasies waar die leiers hulself dik help en glad nie ag slaan op die kwessies en pleidooie van die lede nie. Maar in vandag se tye moet ’n mens jou hoed afhaal vir die way hoe onderwysvakbonde tans vir hul lede veg. Ma Angie Motshekga, die minister van basiese onderwys, het mos dik gehou dat skole moet oopmaak. Dít ten spyte daarvan dat ons Covid peak op pad is en die verwagting bestaan dat ’n helse klomp corona-infeksies ons land se voorland is. Die onderwysunies soos Sadtu, Naptosa en Eusa het nou hul muscles geflex. Hulle dring daarop aan dat skole tot ná die peak gesluit word om die veiligheid van onnies en leerders te verseker. Ons hoor nog wat Ma Angie gaan maak, maar alle aanduidings is tans daar dat die unies hul sin gaan kry.