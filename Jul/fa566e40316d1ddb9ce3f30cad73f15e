DIE Congress of South African Students (Cosas) dreig om skole te sluit wat nie die nodige Covid-19 veiligheidsmaatreëls in plek het nie. Teen Maandag het graad. R, 6, 7, 11 en 12 na die klaskamers teruggekeer, as deel van die departement van basiese onderwys se fase-heropening van skole. Zithulele Ndlela, 'n woordvoerder vir Cosas, sê hulle is bekommerd oor die groeiende getal Covid-19-gevalle onder leerders en onderwysers. "Ons glo ook dat die departement nie 'n plan het vir hoe om positiewe gevalle by skole te hanteer nie. "Die departement raak verward en het nie 'n behoorlike plan nie." - EWN 