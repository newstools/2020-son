DIT lyk asof Kanye West se droom om Amerika se volgende president te wees, nie waar gaan word nie – altans nog nie nou nie. Ek het julle mos laas week vertel dat die rapper en deesdae ontwerper aangekondig het hy wil vir president run met sy vrou, Kim Kardashian West, en Elon Musk wat hom endorse. Elon, die CEO van SpaceX, het egter sy ondersteuning aan die “Runaway”-rapper onttrek ná die rampspoedige onderhoud wat hy met Forbes gehad het. Kanye se vrou is glo ook baie bekommerd oor haar man se gesondheid. Ek lees op eonline ’n bron na aan Kanye, het aan New York se tydskrif Intelligencer vertel dat die rapper amptelik uit die wedloop is om president te word. Steve Kramer – ’n spesialis wat help om kandidate op die ballot te kry – is glo deur Kanye gevra om die proses aan die gang te sit. Maar toe die tydskrif Steve bel om navraag, het hy kortaf gesê Kanye is uit die presidential race. Hy het bygevoeg: “Ek sal julle laat weet wat ek weet sodra ek al ons goed gekanselleer het.” Kanye West self het nog nie ’n woord hieroor gerep nie.