VYF mense is dood en een ernstig beseer in ’n kop-aan-kop botsing tussen ’n bakkie en motor op die R512 in Renosterspruit in Bloemfontein. Russel Meiring, 'n woordvoerder vir ER24, sê: "ER24-paramedici het omstreeks 07:02 op die toneel opgedaag en het die bakkie en kar in die middel van die pad gekry." Albei voertuie het ’n beduidende hoeveelheid skade tydens die botsing opgedoen. Met verdere ondersoek het paramedics vyf insittendes in die motor gekry, met talle ernstige beserings. Volgens Meiring kon daar niks vir hulle gedoen word nie en is hulle op die toneel dood verklaar. Die manlike bestuurder van die bakkie, wat agter in sy voertuig gesit het, is ondersoek en het ernstige beserings opgedoen. Hy is op die toneel behandel en daarna na 'n naby geleë hospitaal vir verdere behandeling vervoer. 