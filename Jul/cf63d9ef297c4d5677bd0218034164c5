VIER cops verbonde aan die Worcester-polisiestasie is Maandag op klagte van korrupsie gearresteer. Die twee adjudantoffisiere (45 en 48) en twee sersante (43 en 53) sal na verwagting Dinsdag in die landdroshof op Worcester verskyn. Hul arrestasies is deur die Wes-Kaapse teenkorrupsie-eenheid uitgevoer. Luidens 'n polisieverklaring het die cops tussen 4 en 21 Junie na bewering geld van verskeie winkeleienaars gevat in ruil daarvoor dat hulle nie gearresteer word vir die verkoop van sigarette gedurende lockdown nie. Hulle is met getuieverklarings, video footage, die pligregister en verslae oor die ligging van hul voertuig met die voorvalle verbind. Die polisie sÃª hulle bly daartoe verbind om alle vorme van korrupsie uit te roei.