IN WATTER posisies gaan Beauden Barrett en Rieko Ioane in Nieu-Seeland se Noord-Suid-derby speel? Dit is die interessante dilemma waaroor John Plumtree en Scott McLeod, afrigters van die Noord-Eiland-span, moet besin vir die kragmeting op 29 Augustus op Eden Park. Brad Mooar en Greg Feek, die mentors van die Suid-Eiland-span, sal waarskynlik meestal steun op die spelers van die Cru­saders franchise. Begaafde Barrett se beste posisie is ’n groot besprekingspunt in Nieu-Seelandse rugby. Die All Blacks het dié begaafde 29-jarige speler laas jaar meestal op heelagter gebruik. Hy het tot dusver vir die Blues in Superrugby Aotearoa slegs in die laaste vesting uitgedraf. Ioane is op buitesenter aangewend, terwyl hy uitsluitlik as ’n vleuel vir die All Blacks gespeel het.