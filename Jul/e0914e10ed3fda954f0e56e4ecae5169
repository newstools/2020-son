KARMICHAEL Hunt is in die Waratahs se beginspan ingesluit vir môre se Superrugby AU-kragmeting met die Brumbies in Sydney. Die 33-jarige boorling van Auckland, Nieu-Seeland, wat ook heelagter, senter, vleuel en losskakel kan speel, is in die beginspan ingesluit nadat hy laas week ’n groot impak van die bank in hul oorwinning oor die Force gemaak het. Hunt sal op binnesenter ingespan word, met Joey Walton wat na nr. 13 skuif. Alex Newsome sal op die linker­vleuel uitdraf in die plek van Mark Nawaqanitawase, wat van die bank aangewend gaan word. Tom Robertson, Wallaby-loskopstut, is terug in die span nadat hy vier maande weens ’n rugbesering buite aksie was. Tom Horton maak sy Super-debuut op haker, met Robbie Abel op die bank. Intussen het die Brumbies net een verandering aan hul span aangebring. Tom Banks is op heelagter ingesluit nadat hy die eerste game weens ’n voetbesering misgeloop het. Dit beteken dat die groentjie Mack Hansen na die bank skuif, waar hy Len Ikitau vervang. In ander Superrugby AU-aksie speel die Reds vandag 11:05 in die Suncorp-stadion in Brisbane gasheer vir die Force. Chris Feauai-Sautia vervang die beseerde Bryce Hegarty vir die Reds, terwyl die Force ook net een verandering gemaak het met die slot Ollie Atkins wat in die plek van Johan Bardoul op die bank is. WARATAHS – Jack Maddocks, James Ramm, Joey Walton, Karmichael Hunt, Alex Newsome, Will Harrison, Mitch Short, Jack Dempsey, Michael Hooper, Lachlan Swinton, Rob Simmons (k), Ned Hanigan, Harry Johnson-Holmes, Tom Horton, Tom Robertson. BANK: Robbie Abel, Tetera Faulkner, Angus Bell, Tom Staniforth, Will Harris, Michael McDonald, Mark Nawaqanitawase, Ben Donaldson. BRUMBIES – Tom Banks, Andy Muirhead, Tevita Kuridrani, Irae Simone, Tom Wright, Noah Lolesio, Joe Powell, Pete Samu, Tom Cusack, Rob Valetini, Murray Douglas, Darcy Swain, Allan Alaalatoa (k), Folau Fainga’a, James Slipper. BANK: Connal McInerney, Scott Sio, Tom Ross, Lachlan McCaffrey, Will Miller, Issak Fines, Bayley Kuenzle, Mack Hansen.