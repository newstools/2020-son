DIE Bainsvlei-polisiestasie in Bloemfontein sowel as die speurderskantore in Parkweg Ã©n plaaslike kriminele rekord-sentrum in die Absa-gebou is weens Covid-19 gesluit. Dit nadat lede in die onderskeie kantore positief vir die corona-virus getoets het. Luidens 'n polisieverklaring sal die Bainsvlei-polisiestasie die gemeenskap tydelik vanaf die SA Auction Group-gebou in Boshof-weg help. Die nommers om tydens die sluiting te gebruik is 082 466 8408 en 082 527 7327. Die Parkweg-speurders sal vanaf die Crime Room by die Parkweg-polisiestasie werk. Alternatiewe nommers wat gebruik word is 051 507 6044 en 082 526 2678. Die gemeenskap sal ingelig word wanneer die stasie weer oop is. Maj. Genl. Solly Lesia, die waarnemende provinsiale kommissaris, het verskoning gevra vir die ongerief.