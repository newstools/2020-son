ANTHONY Joshua is “handsome” en herinner hulle baie aan hulle pa. So sê Muhammad Ali se dogters Maryum en Hana. Hulle sê van al die huidige swaargewigboksers kom Joshua die naaste aan hulle pa. Maryum het in ’n onderhoud met Boxing Scene gesê: “Hy herinner ons baie aan ons pa. “Ek het Joshua sien boks en hy’s great! Ek het ook na ’n dokumentêr van hom gekyk. Hy is werklik ’n nice en nederige man. “Joshua het dieselfde eienskappe in boks as wat my pa gehad het. “Hy is ook baie handsome – nes my pa was. Dis waarom ons van hom hou.” Die twee Ali-dogters is ook uitgevra oor hulle pa se verhouding met sy jare lange teenstander Joe Frazier. Hulle het gesê: “Pa het niks persoonliks teen Joe Frazier gehad nie. “Hy het hom ook nooit buite die kryt gehaat nie. “Ons onthou nog goed hoe Pa hom een keer gebel het om hom ’n geseënde Kersfees toe te wens.” Hana sê sy kyk meer gereeld MMA-gevegte omdat haar man daaraan deelneem. “Maar, ja, wanneer Joshua boks, dan kyk ek,” sê sy. “Dis dan so goed ek sien my pa voor my.”