DIE Biebs gaan nie sy verlede sy toekoms laat bepaal nie. Dié popster, sy vrou, Hailey, sy manager, Scooter Braun, en ’n paar ander in sy binnekring het onlangs ’n baie openhartige episode van sy YouTube docuseries gepost. In die episode getitel “The Dark Season” praat Justin candidly oor sy stryd om nugter te word en sy mental, fisieke en geestelike gesondheid terug te kry ná ’n paar deurmekaar jare. Die Biebs vertel hy het op 13 die eerste keer dagga gerook. Hy was verslaaf daaraan reg deur sy tienerjare. Hy het later sterker drugs begin misbruik. Stabiliteit Die Biebs blame sy opvoeding tuis vir die gedrag wat hy in 2013 en 2014 geopenbaar het. In dié tyd is hy gearresteer vir vandalisme, aanranding en dronkbestuur. Volgens hom het hy nooit stabiliteit in sy familielewe gehad nie en beweer hy is nie verantwoordbaarheid geleer nie. Hy sê toe hy voel hy wil eerder doodgaan, het hy besluit om hom reg te ruk. Hailey, met wie hy verlede jaar getrou het, sê sy het nie by Justin se persoonlike lewe betrokke geraak voordat hy besluit het om nugter te raak nie. Die sanger se stryd met anxiety en depressie is bekend, maar nie hoe hard hy probeer om dit te beveg nie. Behalwe anti-depressante, gebruik hy ook hiperbariese suurstof-terapie om sy stresvlakke te laat daal. Hy het ’n suurstof chamber wat hy tuis en in die recording studio gebruik. Die sanger vertel ook daar is in 2019 Lyme disease en Epstein-Barr by hom gediag­noseer. Die kameras volg hom waar hy vir sy gereelde IV-behandeling gaan. Hy sê hy is vasbeslote om gesond te word. Hy wil die beste hubby, pa en vriend wees wat hy kan.