DIE Springbokke is weer as die span van die jaar gekroon. Die wenner van laas jaar se Rugby World Cup in Japan, het die gesogte Laureus Span van die Jaar-toekenning Maandag in Berlyn ontvang. Suid-Afrika se nasionale rugbyspan het ander top internasionale sportspanne geklop. Dit sluit die Engelse sokker reuse Liverpool, die Amerikaanse vroue-sokkerspan (wenners van die Wêreldbeker vir vroue), die Mercedes-AMG Petronas (vir die verowering van die Formule Een-konstruksietitel) in. Die Toronto Raptors (eerste Kanadese span wat die NBA-kampioenskap wen), en die Spaanse mansbasketbalspan (wenners van die Wêreldbeker) was ook vir die  toekenning benoem.