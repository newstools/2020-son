LESOTHO se premier, Thomas Thabane, moes Vrydag vir die moord op sy vervreemde vrou in die hof verskyn. Sy persoonlike assistent, Thabo Thakalekoala, het egter aan AFP gesê Thabane kon nie hof loop nie oor hy na Suid-Afrika moes gaan vir ’n roetine- mediese check-up. Vroeër op Vrydag het Thabane (80) in die staatsmedia gesê hy gaan aan die einde van Julie bedank weens sy bejaardheid. Hy staan tereg vir sameswering in die aanval in Junie 2017 op sy vrou Lipolelo (58). Dit was twee dae voordat hy as premier ingehuldig is. Sy huidige vrou, Maesiah (42), met wie hy twee maande ná Lipolelo se dood getroud is, is ook aangekla van dié moord.