DAVID Beckham het ’n groot borgskap bekom vir sy eie klub in Major League-sokker (MLS), Inter Miami. Die Qatar Foundation, wat eens die borg van die Spaanse klub Barcelona was, gaan £180 miljoen (so R3,5 miljard) aan Inter Miami bestee. Die naam van die stigting van dié omstrede Arabiese land sal op Inter Miami se truie verskyn, terwyl dit ook op die mure van die klub se stadion sal pryk. ’n Ingeligte het aan The Sun gesê: “Hierdie deal vee die vloer met enige ander borgskappe voor dit. “Becks en sy agent, David Garner, was nog heeltyd betrokke by onderhandelings om die beste deal moontlik te kry. “Katar wil beleggings in oorsese markte uitbrei en sodoende ook die land se image verbeter. Reageer “Miami en die Beckham brand pas mooi in daarby.” Daar moet nog gesien word hoe Amerikaners en ander lande op dié borgskap reageer. Dis omdat Katar lately baie in die nuus is oor menseregte-oortredings en korrupsie. Beckham is volgens ingeligtes vol vertroue oor die land se verbintenis om van sy omstrede wetgewing te versag. Katar speel in 2022 ook gasheer vir die sokkerbeheerliggaam, Fifa, se World Cup. Beckham bied sy volle ondersteuning aan dié land en glo Katar kan dit suksesvol aanbied. Hy het ook onlangs vir ’n selfie saam met Nasser al-Khelaifi, die voorsitter van Qatar Sports Investments, gepose. Inter Miami maak op 1 Maart sy debut in die MLS.