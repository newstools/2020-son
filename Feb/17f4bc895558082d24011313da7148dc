DIE kantoor van die hoofregter, Mogoeng Mogoeng, is nie bang om sy stem te laat hoor oor klagte van abuse deur die Wes-Kaapse regter-president, John Hlophe, nie. Inteendeel, die kantoor verwelkom die Regterlike Dienskommissie (RDK) se verklaring om sonder guns en vrees op te tree in sy ondersoek. Só sê Nathi Mncube, woordvoerder van Mogoeng, in ’n verklaring. Dít kom nadat Patricia Goliath, Wes-Kaapse adjunk-regter-president, Hlo­phe by die RDK aangekla het. Sy beweer dat hy skuldig is aan verbal abuse, viktimisering en fisieke geweld teen ’n ondergeskikte. Hlophe se vrou, Gayaat Salie-Hlophe, is ook betrek. Goliath beweer dat Salie-Hlophe liederlik voorgetrek word. Daar word ook gesê dat sy “erge wanbestuur” gepleeg het en dit veroorsaak dat die hooggeregshof se funksionering onder verdenking kom. Salie-Hlophe is ook ’n regter in die hooggeregshof. Onwaar Goliath is in Julie 2016 as adjunk-regterpresident aangestel, maar sê dit is net in naam. Mncube sê in sy verklaring dit is onwaar dat hulle bang is om oor die kwessie te praat omdat hulle ’n hand daarin het. “Omdat die prosedure vir die ondersoek van klagte teen regters is, moet die regters met relevante kennis daaroor praat by die RDK. Ons kan die publiek verseker dat ons altyd sake vreesloos en onpartydig beslis.”