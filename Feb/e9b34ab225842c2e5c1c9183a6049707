EEN leerder is dood en twee ander beseer toe 'n tafel op hulle geval het. Die drie was besig om boeke by Phala SekondÃªr in Broekman Village in Limpopo uit te sort toe die voorval plaasgevind het. Die skool het vinning opgetree en nooddienste ontbied, wat die leerders na die Helen Franz-hospitaal in Bochum vervoer het. Een van die leerders is daar ondersoek en ontslaan terwyl die ander twee na die Polokwane provinsiale hospitaal oorgeplaas is, waar die een gr.8-leerder gesterf het. Die ander leerder is nog onder mediese toesig. Polly Boshielo, LUR vir onderwys in Limpopo, het haar skok oor die voorval uitgespreek. "Ons is verskriklik hartseer oor die voorval en dra ons innige meegevoel aan die familie en skoolfamilie. "Dit is hartseer om so 'n jong lewe te verloor." News24 berig 'n Span maatskaplike werkers bied trauma-berading aan die leerders, personeel en familie.