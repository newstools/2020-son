AJAX se woelige winger Hakim Ziyech sal straks Chelsea se eerste signing wees nadat die klub se transfer ban gelig is. Daar word uit Londen verneem onderhandelinge tussen die Blues en Ajax is reeds in ’n gevorderde stadium en ’n deal kan binne die volgende paar dae geseal word. Frank Lampard, Chelsea se bestuurder, is glo al geruime tyd ’n groot bewonderaar van die 26-jarige Nederlands-Marokkaanse speler. Dis waarom Lampard geen probleem daarmee het om £38 miljoen (sowat R736 miljoen) vir sy dienste te betaal nie. Lampard wou Ziyech se dienste reeds in Januarie se transfer window bekom het, maar die Nederlandse klub jag tans die Eredivisie se liga-titel en dis waarom Ajax nog nie ingecash het nie. Chelsea is ook gelink met talle gedugte spelers soos Paris Saint-Germain se striker Edinson Cavani en Napoli se Dries Mertens. Sterspelers Ziyech was ook ’n groot kopseer vir Chelsea toe die spanne in November met 4-4 gelykop gespeel het in ’n Champions League-stryd. Ziyech het bygedra tot 166 doele vir Ajax sedert hy hom in 2012 by die klub aangesluit het. Hy het 79 doele aange­teken en hy was by 87 assists betrokke. Sy bestuurder by Ajax, Erik ten Hag, het die nuus bevestig dat een van hulle sterspelers groener weivelde by Chelsea gevind het. “Ons is gelukkig dat hy só lank in Amsterdam aangebly het,” verduidelik Ten Hag. “Ziyech na Chelsea? Die transfer is op die kaarte; ons het verwag dit sal gebeur,” het hy bygevoeg. – AP