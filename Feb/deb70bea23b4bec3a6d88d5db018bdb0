JENNIFER Lopez (50) en Shakira (43) het die ding Sondagaand laat ruk in die Super Bowl se half-time show. Daar was mos groot twyfel daaroor of die twee Latina-sterre die groot performance by die NFL-finaal sal kan baasraak. Almal het heimlik gehoop dat JLO haar pelle P. Diddy en Fat Joe gaan uitbring om saam met haar op te tree. Jenny het almal gewys sy het hulle nie nodig nie. Sy en Shakira het op daai stage­ geklim, hulle hits gesing en daai sexy lyfies geswaai asof hulle lewe daarvan afhang. Shakira het ons gewys dat heupe steeds nie lieg nie en JLo het haar sexy stripper moves, wat sy vir die movie Hustlers geleer het, in die half-time show uitgehaal. Jenny het verder almal se harte laat smelt toe sy haar pragtige dogter Emme (11) uitgebring het om haar hit “Let’s Get Loud” saam met haar te sing. Dit was terwyl Shakira die drums gespeel het. Emme is Jennifer se kind by haar eks Marc Anthony. Dis die eerste keer in Super Bowl-geskiedenis dat ’n ster van Latina-afkoms gevra is om te headline by die Super Bowl. En dis nie net ek wat dink dat die tweetjies ’n great show gelewer het nie: Lady Gaga kon ook nie haar dans hou toe sy die half-time show gekyk het nie. Sy twiet: “@JLo en @Shakira en al die spesiale gaste was ongelooflik. What a fun halftime show! “Ek het die hele tyd gedans en geglimlag. Sulke magtige sexy vroue! Ek is lief vir julle pragtige sexy vroue!”