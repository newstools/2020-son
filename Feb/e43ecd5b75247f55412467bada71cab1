DIE skole- atletiekseisoen is nou in volle gang met die Boland se hoërskoolatlete wat Saterdag die Dal Josaphat Stadium in die Paarl oorneem. Verlede Saterdag het die Paarl-Sentraal-laerskole hulle byeenkoms ook op die Dal gehou, waar talle uitstekende vertonings ondanks die hitte opgelewer is. Dit was veral Cassidy Crow­ster van die Laerskool Paarlzicht wat vir haar teenstanders in die 100 m vir meisies onder 13 hakskene gewys het. Dan was daar ook die uithaler-vertoning van Amstelhof se Johadon Claassen in die nael­lope vir seuns onder 13. Dié stadion is vanjaar ook die gasheer vir die nasionale o.16-, o.18-, en o.20-jeug-byeenkoms. Die byeenkoms sal ook die nasionale hoërskole sowel as die LSEN- en gehoorgestremde atlete insluit. 