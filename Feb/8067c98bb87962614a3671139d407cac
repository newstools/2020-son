VYF verdagtes is gearresteer nadat hulle betrap is met gesteelde Volkswagen-parte ter waarde van meer as R1 miljoen. Kapt. Gerda Swart, ’n polisiewoordvoerder, sê die mans, in hulle 20’s, is Saterdag by ’n perseel in Markstraat in Uitenhage gearresteer. Sy sê die blitspatrollie en die eenheid wat voertuig­misdaad ondersoek, het saam op ’n tip-off gereageer. Hulle het afgekom op twee kratte vol Volkswagen Polo-voorligte. Die vyf verdagtes word vandag in die landdroshof in Uitenhage verwag.