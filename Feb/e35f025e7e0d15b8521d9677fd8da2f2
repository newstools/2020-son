ÁL MOET Tashreeq Morris nog sy match fitness herwin, is dié strik­er van Cape Town City net verlig en dankbaar dat hy terug op die veld is. Die 25- jarige Morris het laas week sy eerste verskyning vir die Citizens gemaak in ’n nederlaag van 2-3 teen Polokwane City. Dit was ná vier maande op die kantlyn weens ’n kniebesering. Dit was Morris se derde verskyning vir City sedert sy skuif vanaf Ajax Cape­ Town laas Junie. Volgens Morris kan hy nie wag om weer die veld te vat nie. “Om te oefen en om ’n game te speel is twee verskillende dinge,” het Morris verduidelik. “Ek is verlig en dankbaar dat ek terug is. Ek wil net waarde toevoeg tot die span. “Ek is ook honger om weer doele aan te teken. Dis waarvoor strikers lewe en ek is nie different nie.” Met City uit die Nedbankbeker-kompetisie sal Morris-hulle nie in aksie wees nie. Hy voeg by dat dit ’n bedekte seën is. “Nou kry ek nog kans om my fitness levels op te kry,” sluit Morris af.