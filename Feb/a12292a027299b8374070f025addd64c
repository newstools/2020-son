STELLENBOSCH se Nedbank Cup-drome is gister in die Athlone-stadion begrawe. Dis nadat Stellies met 4-5 (2-2) op penalties teen die besoekers van Maritzburg United vasgeval het. Stellies was hul eie grootste vyand, want hulle kon nie hul nerve hou tydens die lottery van penalties nie. Mpho Matsi en Leletu Skelem het sukses behaal vir die tuisspan terwyl Thabiso Kutumela twee keer toegeslaan het om die Team of Choice in die wedstryd te hou. Dit was Steve Barker, coach, se Stellenbosch-troepe wat binne die eerste tien minute bloed geruik het. Dis toe Matsi Maritzburg se goalie, Bongani Mpandle van balbesit beroof het in die doelgbied en die bal in ‘n leë doelhok te plaas. Eric Tinkler, afrigter, en sy Maritzburg-spelers het ook  hulp van die ref gekry om sake gelykop te maak met ‘n bevraagbare penalty. Kutumela het sy kop gehou om die nette telaat raas. Tot Stellenbosch se krediet het hul koppe nie gehang nie. Hiervoor is Barker-hulle beloon toe Skelem die bal toe poke van binne die doelgebied om Stellies se voorsprong te herstel. Kutumela was heel wedstryd ‘n doring in die tuisspan se vlees. Dit het die sterspeler weer bewys toe hy sake gelykop gemaak het met ‘n vurige linkervoet poging wat Boy De Jong nie 'n kat se kans gegee het in die Stellies se doelhok nie. Ongelukkig vir Stellenbosch was die penalty kicks net n brug te ver om te oorkom.