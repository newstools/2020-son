TYSON Fury sê ’n punte-nederlaag teen Deon­tay Wilder is onmoontlik omdat sy boksstyl in Las Vegas pas. Fury (31) het in 2018 met Wilder in Los Angeles gelykgetrek. Hy hoop om omstredenheid te vermy deur Saterdag ’n uitklophou in hulle geveg te verseker. Hy sê ooreenkomste in sy styl met dié van Floyd Mayweather – wat 15 oorwinnings in Vegas gehad het – is die rede vir sy vertroue in die beoordeling. “Daardie gladde styl werk op die beoordelaars hier,” het Fury aan BBC Sport gesê. “Wilder kan my nie met punte verslaan nie. Dit is nie moontlik nie. Dit is Las Vegas, nie Los Angeles nie. “Een van die grootste boksers ooit, Mayweather, kom van hierdie stad af en hulle kan ’n meesterbokser hier waardeer. “As dit 12 rondes duur, dan het ek gewen.” – AP