FACEBOOK gaan eersdaags mense se post begin wegsteek wanneer hulle ander daarmee begin spam. Volgens die sosiale media-reus wil hulle mense se news feed meer leersaam maak. Facebook sê in 'n verklaring navorsing het getoon dat daar ’n klein groepie mense op Facebook is wat daagliks en gereeld 'n groot aantal posts deel. Die posts is gewoonlik clickbait of inhoud met verkeerde inligting. "As gevolg hiervan, wil ons die invloed wat hierdie spammers het, verminder," lui die verklaring. Facebook sê individuele artikels, domeine, bladsye, video’s, foto’s, check-in’s en status updates gaan nie geraak word nie.