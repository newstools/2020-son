DIE verdediging in die Timothy Omotoso-hofsaak het gister die wind van voor gekry toe regter Irma Schoeman sy lawyer se aansoek om ’n binneverhoor te hou van die hand gewys het. Schoeman sê sy gaan Maandag haar redes hiervoor gee. Die aansoek om ’n binneverhoor kom nadat daar teenstrydighede opgetel is in die polisieverklaring van die getuie Andisiwe Dike. Omotoso, Lusanda Sulani en Zukiswa Sitho se lawyer, Peter Dauberman, het Dike daarop gewys dat sy in ’n verklaring sê Omotoso het sy penis in haar vagina gedruk, maar nie diep nie. Hy het haar ook verwys na nog ’n stelling in haar verklaring waarin sy sê Omotoso het binne-in haar geëjakuleer. Dit terwyl sy in haar getuienis in die hof sê Omotoso het sy penis tussen die lippe van haar skaamdeel gevryf, maar hy het haar nie gepenetreer nie. Sy het ook getuig hy het bo-op haar skaamdeel geëjakuleer. Na gelang van dié teenstrydighede sê Dauberman toe aan die hof die verklaring moet gestaaf word. En om dít te doen, moet die cop wat die verklaring afgeneem het by die getuiebank inskuif. Volgens Dauberman is hy entitled om dit te eis. Hy sê hy kan Dike nie verder kruisondervra terwyl sy die inhoud in die statement ontken nie. Dauberman sê luidens Dike se eie weergawe is die verklaring nie toelaatbaar vir kruisondervraging nie. Hy het aan Schoeman gesê dit sal ’n “groot onreëlmatigheid” aan die hof se kant wees as hy nie sy binneverhoor kry nie. Dauberman het volgehou ’n binneverhoor moet gehou word om die verklaring te bewys. Volgens hom moet dié issue uitgesorteer word voordat hy met kruisondervraging kan voortgaan. Hy sê ’n binneverhoor sal vasstel of die getuie wel die verklaring gemaak het en of dit toelaatbaar is. Volgens Dauberman sal dit ook onvanpas van hom wees om nie met die betrokke cop te konsulteer nie. Dauberman voer aan dit is in die belang van geregtigheid dat hy met die cop konsulteer. Die staat het later vasgestel die polisiebeampte is Maandag beskikbaar vir konsultasie. Sy sê sy het die verklaring gemaak nadat sy die assault in November 2017 aan haar ma gerapporteer het.