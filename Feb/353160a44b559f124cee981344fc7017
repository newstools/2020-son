EEN swaeltjie maak mos nog nie ’n somer nie. Maar probeer dit vir Manchester United se bestuurder, Ole Gunnar Solskjær, vertel. Dié Noor het skielik die behoefte ontwikkel om sy striker Anthony Martial te back om nog meer doele aan te teken in die afwesigheid van Marcus Rashford. Martial was in die kol in United se gelykop wedstryd van 1-1 teen Club Brugge ná hulle eerste been van die Europa League se ronde van die laaste 32 spanne. Dit het die Fransman se doele na 14 in alle kompetisies opgestoot – drie kort van sy debuut-seisoen (2015-2016) toe hy die duurste jongeling geword het ná sy skuif van £36 miljoen (sowat R700 miljoen) van Monaco na Engeland. United pak Norwich City vandag met die hoop om sy kanse op ’n vierde Champions League-posisie lewend te hou. Solskjær hoop Martial sal sy goeie oog vir doele kan voortsit. “Ek dink Anthony kan die step-up maak en nog meer doele kry – so 20,” het Solskjær uitgewys. “Natuurlik het hy die gehalte. Hy is ’n goeie finisher en vat sy kanse baie goed. Hy het goeie tegniek en afronding. “Hy is goed wanneer hy drop om die bal te kry. Ek verwag hy moet net meer fisiek wees en hy moet die bal beskerm,” sê Solskjær. – AP