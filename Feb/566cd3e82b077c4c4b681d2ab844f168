DIE Chilli Boys het niks meer om voor te speel behalwe oorlewing in die Premiersokkerliga (PSL) nie. Dit kom nadat Wits hulle Maandagaand in Johannesburg met 2-0 geklop het in ’n Nedbank Cupwedstryd in die ronde van 16. Nie een van die twee spanne het wonderlik vertoon nie, maar Wits het net genoeg gedoen. Uitgeval Wits is deur na die laaste ag en is een van die min groot spanne oor in die Cup. Kaizer Chiefs en Orlando Pirates het reeds uitgeval. Hou veral Highlands Park dop wat Chiefs uitgeskop het. Hulle lyk goed op dreef vir ’n eerste titel. Vir Chippa is die taak egter nou eenvoudig – hy moet sy ligawedstryde wen as hy volgende seisoen weer in die PSL wil meeding. Chippa sit in die 12de plek op die log, maar is net twee punte weg van relegasie en het net ag wedstryde oor om sy bas te red. Die Chippa-breier, Norman Mapeza, sê die Cup is nou agter hulle en daar kan net geworry word oor wat in die liga voorlê. Mapeza sê: “Ons moet nou fokus op oorlewing en hard werk. “Die spanne onder ons het ’n paar oorwinnings behaal, terwyl ons ’n bietjie gesukkel het in die laaste wedstryde. “Ons sal ons sokkies moet optrek om uit die woods te kom.” Chippa pak Saterdag in die Nelson Mandelabaai Stadion vir AmaZulu, wat laaste (16de) op die log lê. As Chippa gaan sukkel om ’n oorwinning oor AmaZulu te behaal, voorspel dit ’n moeilike tyd vir die span.