NOG ’n vermeende drug dealer minder in die Oos-Kaap. Dis nadat die polisie ’n man (54) Maandag in NU 3 in Mdantsane gearresteer het. Kapt. Khaya Tonjeni, ’n polisiewoordvoerder, sê dit was toe die polisie die gebied gepatrolleer en skakelwerk met die inwoners gedoen het. Beslag Hulle het toe ’n tip-off gekry dat drugs by ’n huis afgelewer sal word. Beslag is gelê op 1 272 heel en 8 halwe Mandrax-pille, asook kontant. Die verdagte verskyn binnekort in die Mdantsane Landdroshof op klagte van die besit van en handel dryf in dwelms.