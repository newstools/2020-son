RASSIE Erasmus het gerugte ontken dat hy in die hoof-afrigter-job van Engeland se rugby belang stel. Rapport het Sondag berig dat die coach wat laas jaar die Bokke tot World Cup-glorie gelei het, in die visier van Engeland is. Erasmus het Sondag ’n inspirerende video op Twitter gelaai. Die video is laas jaar voor die World Cup eindstryd gemaak. Rassie het getwiet: “Ek is nie seker wat ek vir enige ander span voor ’n World Cup finaal sal sê nie. Dit gaan nie gebeur nie!!!” Baasbrein SA Rugby het aan SA Rugbymag bevestig dat dit nie van ’n fake Twitter account af kom nie, maar dat dit inderdaad Erasmus s’n is. England se rugbyunie (die RFU) het ook ontken dat hy in gesprekke saam met Erasmus is. Bill Sweeney, uitvoerende hoof van die RFU, het aan Rugby World gesê: “Die gerugte is 100% onakkuraat. Daar was geen vergadering met Erasmus nie. Daar was geen gesprekke oor enige pos by die RFU nie.” Erasmus was die baasbrein agter Suid-Afrika se oorwinning van 32-12 oor Eddie Jones se Engelse span in die World Cup final in Japan verlede jaar. Jacques Nienaber is vroeër vanjaar aangestel as die Bokke se nuwe hoofafrigter, met Erasmus wat voortaan al sy aandag op sy rol as Suid-Afrika se direkteur van rugby gaan toespits. In sy huidige rol bly Erasmus steeds in beheer van die Bokke se afrigtingspan. Hierdie span bestaan uit Deon Davids (voorspelers), Daan Human (skrum), Mzwandile Stick (agterlyn) en Felix Jones (aanval). Erasmus en Jones se kontrakte verstryk aan die einde van 2021 met onderskeidelik Saru en die RFU.