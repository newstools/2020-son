RICHIE Mo’unga het sy terugkeer na die Crusaders met ’n drie in Vrydag se sege oor die Blues gevier. Die Crusaders het die Blues op Eden Park in Auckland gerieflik met 25-8 geklop. Dit was ’n kliniese vertoning deur die Crusaders, wat op soek was na ’n verbetering nadat die Chiefs hulle ’n week gelede omgedop het. Uitgesit Mo’unga het daai game weens besering misgeloop. David Havili moes toe op losskakel vir hom instaan. Hy het egter gister vir ’n groot deel van die wedstryd gespeel asof hy nooit uitgesit het nie en het sy span se tweede drie afgerond ná ’n goeie aanvallende beweging. Die Blues het darem nie heelaand net stilgestaan en toegelaat dat die Crusaders op hulle tuisveld kom oorheers nie. Die span van Auckland het verskeie aanvallende bewegings van stapel gestuur, maar hulle kon daai net nie afrond nie. Die Blues het ook kwaai gesukkel in die skrums en lynstane – iets wat deur hulle kaptein, Patrick Tuipulotu, uitgewys is as ’n rede hoekom hulle net nie aan die gang kon kom nie. Die Saders moet egter applous kry vir hulle rotsvaste verdediging, veral in die laaste 20 minute. Puntemakers: CRUSADERS – drieë: George Bridge, Richie Mo’unga, Jack Goodhue; doelskoppe: David Havili (2); strafdoele: Havili (2). BLUES – drie: Patrick Tuipulotu; strafdoel: Harry Plummer.