SUID-AFRIKA SE laaste apartheidsera-president, FW de Klerk, meen die end of the road vir die land is om die draai. Hy het dít gister, presies dertig jaar nadat hy in die parlement aangekondig het hy gaan Nelson Mandela vrylaat, gesê. Hy sê in ’n onderhoud op eNCA dis nie nodig om art. 25 van die Grondwet te wysig nie. Die regerende ANC-administrasie het besluit om dit te verander om grondonteiening sonder vergoeding toe te laat. De Klerk meen egter daar is ander maniere om die land se swak ekonomie te laat herstel. Skuld Hy sê: “Ons (die land) is tans op die verkeerde pad. Ek dink ons moet na die pragmatiese benadering van tussen 1994 en 2007 terugkeer. “Ons moet teruggaan na die tipe ekonomiese beleide wat daartoe gelei het dat ons ons nasionale skuld dramaties kon verminder. “Ons moet werkloosheid in Suid-Afrika aanspreek. “Ons moet die feit aanspreek dat so baie Suid-Afrikaners in erge armoede lewe. Ons het ekonomiese groei nodig. “Ons moet terugkeer na wat in die nuwe Suid-Afrika ná 1 994 gewerk het.”