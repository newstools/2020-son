TWEE mans het Vrydag in die landdroshof in Simonstad in verband met die skietdood van Emaan Solomons (7) verskyn. Emaan, wat buite gespeel het, het Dinsdag in die kruisvuur beland toe twee strydende bendes in Ocean View op mekaar begin skiet het. Eben Basson en Chivargo Fredericks staan tereg op klagte van moord en poging tot moord. Die saak is uitgestel en Basson en Fredericks verskyn weer op 6 Maart in die hof. Die skietvoorval waarin Emaan dood is, was op dieselfde aand wat pres. Cyril Ramaphosa en van sy ministers Tazne van Wyk se ouers in Elsiesrivier besoek het. Vyf huise, beweerde drug-huise, is na die Emaan se dood in Ocean View uitgebrand. - News24