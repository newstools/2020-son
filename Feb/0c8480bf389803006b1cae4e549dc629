CARNARVON se MeerKAT-teleskoop, wat uit 64 skottels bestaan, gaan 20 skottels bykry teen ’n koste van R800 miljoen. Dit sal sy rekenaarvereistes tienvoudig verhoog, berig Business Insider. Die MeerKAT, wat deur SA ontwerp en gefinansier word, is die sensitiefste radioteleskoop ooit. Dit sal later deel word van die Square Kilometre Array (SKA), wat tot in Australië sal strek en die wêreld se grootste radioteleskoop sal wees. SA beplan nou die ontwikkeling van die prototipe-rekenaar-infrastruktuur vir fase 1 van die SKA.