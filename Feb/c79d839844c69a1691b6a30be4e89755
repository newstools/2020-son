 AS JY Maandag gesukkel het om jou bloedjie aanlyn by ’n skool in te skryf, moet jy nie panic nie. Só sê die Wes-Kaapse onderwysdepartement (WKOD) se hoof van onderrig, Brian Schreuder, in ’n verklaring. Daar was baie klagtes oor hulle site vir aansoeke op die eerste dag van aansoeke gecrash het. Meer as 8 400 mense het gister op die site geregistreer om hulle kinders by skole in die provinsie in te skryf. Volgens Schreuder is net 3 688 aansoeke suksesvol geprosesseer. “Ons verstaan dat baie ouers gefrustreer is. Ons is jammer oor die ongerief.” Die WKOD sê die tegniese issues was buite sy beheer. “Ons sites maak staat op die nasionale regering se infrastruktuur genaamd Sita. “Ons moet dié stelsel gebruik. Kwessies soos beurtkrag affekteer ook die stelsel.” Dit is die tweede jaar dat ouers aanlyn kan apply. “Ons werk aan die uit­dagings soos wat ons dit teëkom,” voeg hy by. Volgens die WKOD het die ouers nog 29 dae om hulle kinders by skole in te skryf. “Dit beteken nie ouers moet tot op die nippertjie wag om aansoek te doen nie. Terselfdertyd moet mense ook onthou dat aansoeke nie op ’n basis van first come, first served goedgekeur word nie.” Die skole kies eers ná 17 Maart uit die leerders wie se aansoeke hulle kry 