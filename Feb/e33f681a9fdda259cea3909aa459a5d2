WITBANK. – ’n Man, vrou en tweejarige kind is Dinsdagoggend beseer toe ’n motor by die Jakaroo-kruising deur ’n goederetrein getref is. Volgens Russsel Meriring, woordvoerder van ER24, het paramedici omstreeks 10:00 by die toneel opgedaag en die mense buite die voertuig aangetref. “Die man en vrou is nie ernstig beseer nie, maar die tweejarige meisie is erg beseer en is kritiek.” Hospitaal Volgens Meiring is die beseerdes op die toneel behandel waar die kind op life support gesit is. “Hulle is almal na ’n private hospitaal geneem vir behandeling.” Die oorsaak van die ongeluk word in dié stadium ondersoek. – ER24