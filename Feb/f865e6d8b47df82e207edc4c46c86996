NET toe treinpendelaars dink dinge kan nie erger raak nie, maak Eskom dat die treindiens tot ’n stilstand kom. Die paar vasbyt pendelaars het Donderdagoggend omstreeks 11-uur agtergekom wiele val nou wragtig erg af. Raymond Maseko, waarnemende streekbestuurder van Metrorail Wes-Kaap, sê in ’n boodskap aan staff: “Dit is met hartseer dat ek bevestig die hele streek se netwerk is tydelik opgeskort weens Eskom wat ons traction kragvoorsienning gesny het.” Riana Scott, woordvoerder vir Metrorail, sê in ’n verklaring aan die media: “Dit is met spyt dat Metrorail pendelaars moet inlig dat die hele Wes-Kaapse spoornetwerk met onmiddelike effek tydelik opgeskort is.” Son het van bronne verneem dat die eintlik rede is omdat Prasa se krag deur Eskom afgesit is, oor Prasa nie sy skuld kon betaal nie. Daylin Mitchell, voorsitter van die Wes-Kaapse staande komitee oor vervoer, sê: “Eskom het basies die treindiens se krag afgesit! “Hierdie is ’n totale skande. Dit is totaal en al onregverdig dat pendelaars sonder treine moet sit oor Prasa nie sy kragrekening kan betaal nie.” Maseko het ’n beroep op pendelaars gedoen op geduld en noem elke moontlik poging word aangewend om die issue op te los. Hierdie is nie die eerste keer dat die krag afgesit word nie. Verlede maand en selfs in Desember, kort voor Kersfees, het Eskom die krag van Prasa afgesit. Intussen sy boodskap aan staff sê Maseko hy is ook bewus van ’n delay in die betaling van salarisse en dat alles moontlik gedoen word om dit so spoedig moontlik op te los. 