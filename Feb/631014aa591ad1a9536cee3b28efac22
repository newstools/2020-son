SOVEEL mense vra The Scoin Shops en die SA Gold Coin Exchange of hulle Madiba-R5 baie geld werd is, plekke het al pre-record­ed messages op die foon hieroor. Die boodskap is in Engels en in Zoeloe. Tog bly mense glo die munte is baie meer werd as R5 – veral die een wat gedruk is vir die oudpresident se 90ste verjaardag. Die SA Mint het al ag gedenk-R5’e uitgebring ter ere van Madiba en ander plaaslike mylpale. Dié munte is in sirkulasie en is dus nie duur versamelstukke nie, het die Reserwebank bevestig. – Business Insider