JULLE sal vir ons twee local sterre moet vote laat die vonke spat. Die singer-songwriter Shekhinah van Durban en die Tsonga rapper Sho Madjozi is albei benoem vir ’n Nickelodeon Kids’ Choice Awards in die kategorie vir gunsteling-Afrika-ster. Ek lees op Channel 24 die “John Cena”-rapperis ook in die kategorie vir beste global musiekster benoem. Saam met dié ster in die kategorie is daar groot sterre benoem, soos BTS (Asië), Dua Lipa (Brittanje), J Balvin (Latyns-Amerikaans), Rosalía (Europa), Taylor Swift (Noord-Amerika) en Tones and I (Australië). Die toekenningsaand vind op 22 Maart in Amerika plaas. Gelukkig vir ons gaan die awards op die kassie uitgesaai word. Ons kan dit op Nick Toons (DStv-kanaal 308) kyk. Dit gaan egter nie regstreeks uitgesaai word. Jy kan die awards show op 23 Maart van 17:30 geniet. Die blockbuster Avengers: Endgame is boaan die benoemingslys met 11 benoemings. Taylor spog met vyf benoemings en Frozen 2, Henry Danger en Lil Nas X is elk vier keer benoem. As jy wil hê ons local girls Madjozi en Shekhinah moet aan die wenkant wees, moet jy na die ampte­like Kids’ Choice Awards-webtuiste gaan en daar vir hulle gaan stem.