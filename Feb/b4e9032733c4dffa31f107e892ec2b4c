BLITSVINNIGE op­trede deur gewapende sekerheidswagte van die private maatskappy Atlas het daartoe gelei dat ’n vermeende rower gearresteer is. Boonop is al die gesteelde goedere teruggevind. Die drama het Sondag 13:00 unfold. Vier mans het by Dale­’s Supermarket in Buffelsfonteinweg in Mount Pleasant in die Baai ingegaan. Kapt. Sandra Janse van Rensburg, ’n polisiewoordvoerder, sê die mans het die 40-jarige klaer gedreig. Hulle het kontant en die selfone van personeellede en drie customers, die hard drive van ’n rekenaar en sigarette gevat. ’n Trollie is gebruik om die reusekluis uit die kantoor te steel. Hulle het daarna in ’n swart Opel Astra gevlug. Dié voertuig is vroeër in Bethelsdorp gehijack. Die boewe het die kluis in die boot van die kar gelaai, maar dit was so groot, die boot kon nie toemaak nie. Atlas, die winkel se security company, het dadelik gereageer. Details van die getaway-kar is vinnig oor hulle radio’s versprei. Enkele minute later is die voertuig in Martinstraat in Charlo gessien. ’n High-speed chase het gevolg, waarna die getaway-kar op die hoek van Main Road en William Moffett Expressway in Walmer teen een van die security company se voertuie gebots het. “Die vier verdagtes het gevlug. “Die beamptes het ’n vyfde verdagte, ’n 27-jarige man, gearresteer. “Beslag is gelê op ’n .38 Special Rossi-vuurwapen en al die gesteelde goedere.” Die verdagte sal binnekort in die plaaslike landdroshof verskyn op klagte van sakeroof, die besit van ’n ongelisensieerde vuur­wapen en ammunisie, die besit van vermoedelik gesteelde goedere, die besit van ’n gesteelde voertuig en roeke­lose en nalatige bestuur. Die polisie is druk besig met die ondersoek na die voorval. Hulle hoop om die verdagte se drie makkers ook gou te handcuff. Die speurders ondersoek ook of die verdagte verbind kan word met die hijacking van die voertuig. Nog klagte kan dus volg. Genl.maj. Thembisile Patekile, klusterbevelvoerder van die Mountweg-polisie, was vol lof vir die vinnige reaksie van die security company wat gelei het tot die inhegtenisneming van die rower en die terugvind van die gesteelde goedere. Patekile het gesê: “Private security companies vorm ’n belangrike deel van die same­lewing. Dit speel ’n sleutelrol in die proses van misdaadvoorkoming. “Goeie samewerking tussen die polisie en die security companies help om te verseker dat gemeenskappe veilig voel en is.”