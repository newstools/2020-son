DIE dodetal van Gautengse leerders wat sedert die begin van die skooljaar dood is, het tot 15 gestyg nadat twee leerders Maandagoggend in 'n taxi-ongeluk dood is. Steve Mabona, woordvoerder van die onderwysdepartement in die provinsie, sê die taxi wat leerders na die Madibatlou Middle School in Olifantsfontein vervoer het, was in 'n ongeluk met 'n motorfiets betrokke. "Twee leerders is op die toneel dood," sê Mabona. Die motorfietsryer is ook in die voorval dood. Mabona sê 19 beseerde leerders is na plaaslike hospitale geneem vir behandeling.- News24