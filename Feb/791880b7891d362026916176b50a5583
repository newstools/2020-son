MO’NIQUE en Oprah Winfrey se beef kry net nie einde nie. Die aktrise en komediant sê in ’n ope brief aan Oprah op Instagram sy voel dis nodig om aan haar uit te wys hoe sy mense wat van dieselfde misdrywe beskuldig word, verskillend behandel. Skynheilig Channel24 berig sy het ’n probleem daarmee dat Oprah op ’n TV show, toe sy oor die sekspes Harvey Weinstein gepraat het, gesê het sy probeer altyd die dun ligstraaltjie in enige duistere situasie vind. “Jy’t ook gesê ‘as ons dié als oor Harvey Weinstein maak, sal die geleentheid verlore gaan’.” Mo’Nique wys toe aan Oprah uit hoe skynheilig haar besluit was om ’n documentary oor Russell Simmons vir die #MeToo-beweging vir seksueel uitgebuite vroue te maak. “As jy betrokke was of betrokke sou geraak het by ’n documentary oor Michael Jackson en Russell Simmons, hoe is dít nié om alles oor hulle te maak nie? “Interessant genoeg, broer MJ is vrygespreek en oorlede. So, hoe bly hy ’n teiken? “Russell en Harvey word van dieselfde ding beskuldig. So, om regverdig te wees – hoe is jy gekant teen dié wat hulle beskuldig, soos jy gesê het jy was teen RS (Simmons) s’n, of het jy ook die dun ligstraaltjie in hulle gevalle gevind, nes met HW (Weinstein), soos jy gesê het?” Oprah het nie op dié tirade gereageer nie – nog nie.