NICK Cannon (39) se tweeling meen hy is ’n player! Dié eksman van Mariah Carey het aan E! gesê hy het so byna op sy rug geval toe sy tweeling, Moroccan en Monroe (8), sê hulle dink hulle derra is ’n joller. Hy sê hy wil nie hê sy klôgoed moet dink hy is ’n serial dater nie. “Dit is vir my so snaaks dat my kinders my ’n player noem. Ek het so groot geskrik en vir hulle gevra waar hulle aan die woord kom. “Ek het hulle gevra met wie hulle gepraat het. Toe sê Moroccan (die seunskind) ek kan nie vir altyd ’n player wees nie. “Dis vir my baie erg.” En hoewel die komediant nie daarvan hou dat sy kinders hom ’n joller noem nie, sal hulle hom ook nie weer ’n getroude man kan noem nie. “Ek glo nie meer in die huwelik nie. My mindset het verander. “Ek hou nie van goed doen waarmee ek nie goed is nie.” Cannon en Mimi het in April 2008 getrou en hulle het in 2016 finaal geskei. Hy sê die huwelik het die eerste keer nie vir hom gewerk nie en daarom gaan hy nie nóg ’n keer probeer nie. “As jy uit ’n vliegtuig gespring het en dit het nie uitgewerk nie, sal jy dit mos nie weer doen nie? “Ek het skaars oorleef. Hoekom sal ek weer uit die vliegtuig spring? Beste “Ek meen ek werk steeds en ek groei. Ek was ’n stukkende siel, maar nou is ek weer op die scene. “Ek probeer myself fix. Ek probeer om die beste ek te wees, die beste pa wat ek kan wees en die beste sakeman en jong media mogul wat ek kan wees.” Hy voeg by hy het ook nie tyd vir ’n verhouding nie. “Ek fokus tans net op my en om die beste te wees, want om een of ander rede het ek nog nie die verhouding-ding reggekry nie. “Ek hou nie van dinge doen waarmee ek nie goed is nie.”