JARROD Moroole (28), Stellenbosch FC se kaptein, beweer hulle is nog op koers om ’n posisie onder die top-ag te vermag. Stellies slaan tans bo sy gewig in sy debuutseisoen in die Premiersokkerliga. Steve Barker (afrigter) se span het reeds vir ’n opskudding in die top flight gesorg – dít toe hy die Soweto-reus, Orlando Pirates, met ’n sege verras het. Boonop het Stellies sy groep versterk met ervare en gehaltespelers soos Zambië se Nathan Sinkala, sowel as die voormalige Pirates-midfielder Asavela Mbekile. Moroole meen die klub se manier van besigheid doen gedurende die Januarie-transfer window is ook ’n aanduiding die newbie neem niks as vanselfsprekend wat sy status en toekoms in die PSL betref nie. Stellenbosch, wat laas week met 5-4 op penalties deur Maritzburg United uit die Nedbank Cup geboender is, verskuif nou sy aandag na die liga waar SuperSport United Vrydag in die Athlone Stadion speel. Maksimum punte sal Barker-hulle tot die sewende posisie op die log bevorder. “Daar is beslis nog ’n top-ag spot up for grabs,” het Moroole gesê. “Die log is baie congested en ’n goeie run van resultate kan ons beslis in ’n gunstiger posisie plaas,” het hy bygevoeg. Moroole reken hy sal vir die SuperSport-stryd beskikbaar wees om die span te lei. “Ek dink Vrydag se game is te vroeg, maar dalk die ene daarna,” het die taai midfielder afgesluit.