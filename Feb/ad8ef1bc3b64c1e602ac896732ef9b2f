MANNY Pacquiao en Floyd Mayweather wat vir mekaar loer vir ’n rematch vanjaar, tel onder die wêreld se beste vyf boksers van alle tye. Volgens World Boxing News is die beste bokser Mayweather (VSA), gevolg deur Pacquiao (Filippyne), Carlos Monzón (Argentinië), Muhammad Ali (VSA) en Sugar Ray Robinson (VSA). Die wêreld is egter verdeeld hieroor. Mayweather (42) word beskou as die beste bokser wat die wêreld nóg gesien het. Hy hou steeds die wêreldrekord vir 50 onoorwonne gevegte. Hy het in ’n lang loopbaan van 1996 tot 2017 nie ’n enkele geveg verloor nie. Tog is daar baie kenners wat meen Pacquiao is die beste bokser van alle tye. Hy is tot dusver die enigste bokser wat 12 major titels in 8 verskillende afdelings gewen het. Monzón, die voormalige middelgewigkampioen van die wêreld vir sewe jaar, spog met ’n allemintige 59 uitklophoue. Ali word steeds in boks­kringe The Greatest genoem. Hy het 56 van sy 61 gevegte gewen in ’n era waarin hy die swaargewigafdeling oorheers het. Geklim Robinson was van 1946 tot 1951 die wêreld se weltergewig-kampioen. Hy word beskou as een van die beste pond-vir-pond-boksers van alle tye. Robinson het ’n ongelooflike 199 keer deur die toue geklim. Hiervan het hy 19 verloor en 6 keer gelykop geboks.