SPORT Against Crime South Africa (Sacsa) het weer ’n suksesvolle netbaldag aangebied om kinders van misdaad weg te hou. Die netbaldag het verlede naweek in die Strand plaasgevind. Tarrie United het die senior-afdeling gewen. In die B-afdeling was Black Empires baas met die bal. Ál die spanne het medaljes ontvang. Die president van Sacsa, Vincent Daniels, sê met ál die geweld wat aangaan, moet hulle iets doen, aangesien die regering nie iets aan misdaad doen nie. “Kinders verloor hulle lewe en kinders raak weg. Ons wil parlement toe gaan oor dié ding.”