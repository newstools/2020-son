DIE Dubai-gebaseerde skeppers van ’n jet-aangedrewe vlerkpak sê hulle het ’n nuwe mylpaal behaal in hulle hoë Iron Man-tipe vlugte deur van die grond af op te styg. Die Jetman Dubai-span het vlugte met die vlerkpak voorheen gedemonstreer deur vanaf hoë platforms op te styg. Laas Vrydag se toetsvlug by Skydive Dubai in die Verenigde Arabiese Emirate is die eerste een van die grond af, waarna ’n hoogte van meer as 1,8 km bereik is. Vine Reffett, die vlieër, het gewys hoe die pak kan hover, stop, draai en maneuver in die lug. – UPI