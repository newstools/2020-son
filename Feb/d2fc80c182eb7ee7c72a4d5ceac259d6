DIE band BrownSuga SA se nuutste single, “Crazy”, saam met Lee-Ron Malgas, is so pas uitgereik. BrownSuga SA is in 2012 gestig terwyl hulle musiek gestudeer het aan die Cape Music Institute onder Camillo Lombard. Die band se leier, Oslin Jacobs, is baie opgewonde oor die single. Hy verduidelik dit gaan oor ’n vrou wat selfvertroue uitstraal. Hy vertel: “Enige vrou wat met selfvertroue loop, is ’n queen vanweë die manier waarop sy glimlag met haar oë en sy verlig ’n vertrek met haar teenwoordigheid. “Dit maak my crazy.” Hy meen vroue in die algemeen verdien respek en waardering. Jacobs voeg by: “Soos James Brown sê – dié is ’n man se wêreld, maar ons is niks sonder ons vroue nie.” Julle kan ook die musiekvideo van “Crazy” op YouTube­ gaan uitcheck. Bel 081 235 3465 of email info@brownsuga.org vir meer inligting. BrownSuga SA het naam gemaak in die musiekbedryf. Die band tree gereeld op in Kaapstad en deesdae ook op die Seychelle.