VRIENDSKAPPE word vandag opsy geskuif wanneer Chelsea en Tottenham swaarde kruis in ’n Londense derby. Spurs se baas, José Mourinho, wat goeie pelle is met Chelsea se baas, Frank Lampard, beweer sy liefde vir laasgenoemde is diep, maar hy hoop Chelsea sal aan die verloorkant wees. ’n Sege teen die Blues (41 punte) sal Mourinho-hulle meer as net spogregte in die sak bring. Dit sal Spurs ook bo Chelsea in die vierde posisie plaas, wat die mikpunt is om Champions League-sokker vir die volgende seisoen te verseker. Moeilikheid Spurs se taak hou egter ’n groter uitdaging in weens beserings by sleutelspelers soos Harry Kane en Son Heung-min. “Ek dink ons is in die moeilikheid wat ons diepte betref,” kla Mourinho. “Ek hoop die derby sal my spelers lig.” Lampard het op sy beurt gesê: “Dis ’n big deal vir my om swaarde te kruis met hom, want hy was ’n groot invloed op my. Maar daar sal no love lost wees tussen ons.” – AP