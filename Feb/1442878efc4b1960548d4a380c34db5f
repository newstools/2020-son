KINGSWOOD College se eerste span het Graeme College goed afgeransel in ’n oorwinning met 129 lopies. Kingswood het seker gemaak hy gaan verniel die gedugte Graeme daar in sy jaart op die Somerset Field. ’n Deurslaggewende vennootskap van 84 lopies om die agste paaltjie tussen Matthew Stretton en Luke Kelly het Kingswood gered en hom die oorwinning gebied. Kingswood het eerste gekolf en het swak begin. Daarna het Ethan Maddocks (16) en Mihlali Jamda (35) hard teruggeveg en ’n goeie vennootskap van 50 lopies aangeteken. Matthew Pritchard (20) en Nathan Wolff (28) het die telling teen lunch tot 130/5 ná 40 boulbeurte geneem. Daarna was dit Stretton (51) en Kelly (31), albei nie uit nie, wat die redwerk vir hulle span kom doen het. Dié belangrike vennootskap het Kingswood se beurt welkome momentum gebied. Kingswood het sy beurt op 222/7 gesluit verklaar. Kingswood se boulers was vroeg aan die brand. Hulle het Graeme se kolwers op 11/3 laat wankel. Dit was danksy briljante boulwerk deur Caleb Daniels (3/14) en Sbu Zweni (1/16). Garvin Dampies (44) en Sonwabile Tshona (17) het ’n moedige vennootskap van 62 aangeteken. Michael Fourie (2/18) het albei uitgehaal in ’n beurt teen die wind in wat die wedstryd beklink het. Stretton (4/31) was die top­bouler. Sy 4/31 het verseker dat Kingswood seëvier. Graeme is met vier boulbeurte oor uitgehaal vir net 93.