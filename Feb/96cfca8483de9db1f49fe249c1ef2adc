“JULLE moet maar net aanvaar hy is skeef.” Só het ’n cop van die polisiestasie in Bethelsdorp na bewering aan ’n familie van Timothy Valley gesê nadat ’n 32-jarige man twee maal verkrag is. Die man beweer ’n getroude man wat aan hom bekend is, het hom verkrag. Die slagoffer is een van ’n tweeling en hy is volgens sy familie “baie stadig”. Volgens die familie het die verkragting plaasgevind toe die man laas Sondag­middag wasgoed van die wasgoeddraad gaan afhaal het. Die man sê die getroude man het oor die heining agter hulle huis geklim en hom beveel om sy broek af te trek. Volgens die man het hy dit gedoen, waarna die man hom verkrag het terwyl hy sy mond toegedruk het. Die man sê sy aanvaller het gedreig hy sal hom doodmaak as hy enige een van die voorval vertel. Die man sê toe die ou die eerste keer klaar was met hom, het hy die wasgoed by die huis ingeneem, maar niks vir sy 60-jarige antie gesê nie. Volgens hom het die man hom kort hierna op dieselfde plek weer verkrag. Hy vertel hy het die hele tyd gehuil. Die man se antie sê hulle het eers die next dag van die rape gehoor toe die man se niggie hom na ’n familielid oorkant die pad stuur om koue water te gaan haal. Die man se suster was in daardie stadium in die huis. Toe die man uitstap, het die suster hom volgens die antie agterna gekyk en gevra: “Hoekom loop jy dan nou soos ’n modelpoppie?” Die antie sê toe die familielid by wie hy die koue water gaan haal het hom ook uitvra oor die manier waarop hy loop, het hy met die hele sak patats uit­gekom. Volgens die man se antie het hulle die polisie Maandagaand gebel. Sy sê die cops het die next dag by hulle huis opgedaag en die man na die Bethelsdorp-polisiestasie toe geneem. ’n Familielid het saamgegaan. Die antie sê by die polisiestasie het die cops “ ’n fool” van haar nefie gemaak. Volgens haar het die cops hom gevra of hy mans of vroue like en dat hy hulle moet sê watter van die mans wat daar staan vir hom die mooiste is. Die antie sê toe ’n cop die man en familielid terugbring huis toe, het die cop aan haar gesê: “Julle moet maar net aanvaar hy is skeef.” Volgens die antie is daar tot nou nog geen saak oopgemaak nie. Die man se niggie sê hulle kon hom nog nie hospitaal toe neem nie omdat hulle ’n verwysing van die polisie nodig het. Volgens die man het hy nog pyn. Die niggie sê die vermeende rapist het vroeër aanhoudend in ’n joke aan haar neef gesê dat hy hom nog gaan rape. Die antie sê: “Hoekom reject hulle (die polisie) hom? “Dit lyk nou so enige iemand kan met hom maak wat hulle wil.” Kol. Priscilla Naidu, ’n woordvoerder van die polisie, sê die familie moet ’n afspraak reël met die bevelvoerder van die Bethelsdorp-polisiestasie. Hulle moet ook ’n ampte­like klag lê. Sodra hulle dit gedoen het, kan ’n formele interne ondersoek na die aangeleentheid begin. Volgens Naidu moet die familie steeds ’n rape-saak maak.