DIE Hoërskool Mondale in Mitchells Plain behoort die eerste semi’s in die Champs of Champs-atletiekreeks van die Westelike Provinsie Saterdag op Vygieskraal te oorheers. Dit volg nadat die atletiekspan van dié spogskool Dinsdag in die Green Point Stadium die A-afdeling oorheers het. Mondale het ’n allemintige 556 punte ingesamel. Dis ’n duidelike aanduiding van sy oorheersing in dié groep, wat nege skole insluit. Uitgeblink Wynberg Girls & Boys het in die tweede plek geëindig met 341 punte. Onder die atlete wat vir Mondale uitgeblink het, is die 15-jarige Suhail Galant, wat in die hoogspring gemaklik op ’n hoogte van 1,80 m oor die dwarslat geseil het. Galant behoort Saterdag weer ’n uithaler-vertoning te kan lewer. Dan was daar skitterende vertonings van die lenige Roxy Davids van South Peninsula in die 800 m vir meisies o. 19. Sy het met ’n groot gaping van 30 m tussen haar en die atleet in die tweede plek gewen. Davids het reeds by die 150 m-merk soos blits weggebreek. Sy’s beslis ’n talentvolle atleet om dop te hou. Fish Hoek, die reëling­skool vir dié afdeling, het in die sesde plek klaargemaak met 211 punte. 1. Mondale (556), 2. Wynberg Girls & Boys (341), 3. Heathfield (317), 4. South Peninsula (312), 5. Zeekoevlei (232), 6. Fish Hoek (211), Plumstead (189), 7. Herschel Girls (37), 8. Springfield (32). 