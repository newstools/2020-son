Die jaarlikse Milkwood-halfmaraton vind Sondagoggend in Kommetjie plaas. Harfield Harriers reël die wedloop. Dit begin en eindig by die Soetwater-kampeerterrein. Die skouspelagtige roete oor 21,1 km strek al langs Kommetjie se kus tot by die omdraaipunt by Scarborough. Boompie Daar is ook ’n opsie van ’n 10 km-wedloop en ’n 5 km-pretdraf. Elke deelnemer wat die wedloop suksesvol voltooi, word met ’n klein boompie beloon. Kontak Richard Sutton by 082 643 6186 of e-pos info@milkwoodrun.co.za vir nog inligting.