DAAR blyk 'n nuwe speletjie onder skoolkinders te wees wat talle ouers hewig upset. Son het afgekom op een van die videos, waar mense gewaarsku word oor die speletjie. In die video staan drie mense langs mekaar. Die twee op die punte begin spring en wanneer hulle die grond raak spring die persoon in die middel en die ander twee skop die een in die middel se bene onder hulle uit. Dit maak dat die een in die middel agteroor op die grond val. Son het die Wes-Kaapse onderwysdepartement genader oor die speletjie. Die WKOD sê hulle dra nie kennis va ndie speletjie, wat na bewering veral gewild is onder skoolleerders. Op een Facebook-blad word die video met die volgende boodskap gedeel: “Ouers, hierdie is ’n nuwe speletjie wat onder kinders die rondte doen. Praat asseblief met julle kinders hieroor en waarsku hulle dat dit lewensgevaarlik is!”