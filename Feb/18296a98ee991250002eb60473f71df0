SESTIEN leerders van die Vusisizwe Primary School in Soweto is inderhaas in die hospitaal opgeneem nadat hulle lekkergoed geëet het wat al oor die vervaldatum was. Volgens ’n amptenaar van die Gautengse departement van gesondheid is die kinders Vrydag na die Zola Kliniek geneem nadat hulle begin kla het dat hulle nie lekker voel nie. Al die leerders het die lekkergoed gekoop by ’n smous wat dit op die skoolgrond verkoop het. Die leerders is later die Vrydagaand ontslaan nadat hulle medies ondersoek is. Toe is 39 leerders in die hospitaal opgeneem nadat daar vermoed is dat hulle vergiftigde cupcakes ingekry het. Ook dié leerders het gekla van maagkrampe en erge naarheid. – News24