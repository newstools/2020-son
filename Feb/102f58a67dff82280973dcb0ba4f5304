’N MENS word geken aan die mense saam met wie jy uithang, nè? Dis wat die sosiale media influencer Qaanita Isaacs op die harde manier geleer het. Sy’t onlangs met die radio- en TV-persoonlikheid Tarryn Kay Trussell van Louw, oftewel TK, gepraat tydens ’n episode van The MVP with TK. In ’n hartroerende onderhoud het sy teenoor TK oopgemaak oor die besigheid wat sy verloor het toe sy die leeuman van Athlone, Sulaiman Effendi, gedate het. Julle onthou mos die storie van die jong man wat gedink het hy kan ’n leeuwelpie as ’n troeteldier by sy huis aanhou? Skokkend Isaacs vertel toe groot brands met wie sy gewerk het, het almal hulle deure vir haar toegemaak toe hulle van die skandaal te hore kom. “Brands het my gedrop oor ek met hom geassosieer is. “Ek het gevoel ek het vir my ’n pad oopgewerk en goeie verhoudinge met brands gebou. “Dit was skokkend om te sien hoe my platform sommer net so gedrop word.” Die influencer was nie bang nie en het sommer een brand se naam laat val. “Ek het ’n kontrak met (die tydskrif) Cosmopolitan gehad. Hulle het my na Mauritius gevlieg en ek het ’n hele shoot saam met hulle gedoen. “Dit was wonderlik en ek was opgewonde. Ek sou ’n 12-page spread in Cosmo gekry het. “Dit was vir ’n my ’n baie groot oomblik, maar oor ek met dié ou geassosieer is, is ek gedrop. “Ek het gehoop dat Cosmo genoeg in my geglo het dat hulle nie alles net so sou drop nie.” Sy vertel ook aan TK dat ’n hele paar goed met haar gebeur het nadat die brands haar gedrop het. Sy wou haarself leed aandoen en was genoodsaak om haar by ’n inrigting vir geestesgesondheid in te boek.