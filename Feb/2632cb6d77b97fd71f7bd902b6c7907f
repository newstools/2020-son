OOSTELIKE Provinsie-Platteland se krieketbase het hul span bekend gemaak vir Krieket Suid-Afrika (KSA) se jaarlikse Platteland-week. Dié Krieketweek vind van 20 tot 24 Februarie in Kimberley plaas. Tando Ngcete, veelsydige speler van Willows, sal die jong span aanvoer. Dit is ook die eerste keer in die geskiedenis dat ’n swart speler dié span in die nasionale week aanvoer. Die groep van 13 belowende spelers is optimisties dat hulle goed gaan vaar. Die meerderheid van die spelers het seker gemaak die span kwalifiseer vir die week in Kimberley. OP-Platteland het laas jaar seker gemaak van sy plek in die Suidelike toernooi in George, waar en Boland as gesamentlike wenners gekroon is. Oorheers Vier spanne van beide die Suidelike (Kus-) en Noordelike (Binnelandse) afdelings moes kwalifiseer vir dié jaar se event. Die OP-keurders het besluit om te volhard met die spelers wat kwalifisering verseker het. Willows oorheers weer die OP-Platteland-span met vyf verteenwoordigers. Dis Sidbury, Manleys en Rhodes wat elk twee spelers in die span het. Die groep is: Tando Ngcete (Willows-kaptein), Mtunzi Antoni (Makana Sona), Zakes Simanga (Manleys), Bonga Draai (Manleys), Taylor Ntukela (Cuylerville), Marquin Loutz (Willows), Ru­wayne Brooks (Willows), Seviano Jasson (Willows), Greg Evans (Sidbury), Grant Stone (Sidbury), Ryan Harley (Rhodes), NJ Shabalala (Rhodes), Ivan Marais (Salem). Spanbestuurder: Melville Daniels (Willows).