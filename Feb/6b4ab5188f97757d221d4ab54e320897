DIE mooiste meisie in die heelal, Zozibini Tunzi, het Saterdag teruggekeer huistoe. Sy is op OR Tambo Internasionale lughawe deur onder meer die Soweto Gospel-koor, minister van kommunikasie; Stella Ndabeni-Abrahams, adjunk-minister van kuns en kultuur; Maggie Sotyu en die huidige Mej. Suid-Afrika Sasha-Lee Olivier verwelkom. Tunzi is kort na haar aankoms in die land na haar tuisdorp Tsolo in die Oos-Kaap. Daar het sy op 'n kleurryke vlot van die Suid-Afrikaanse vlag deur die strate gereis. Die vlot is gemaak om te lyk soos die Mej. Heelal-kroon sowel as die rok met â€™n bandjie wat sy gedra het as deel van haar Mej. Heelal nasionale kostuum. Sondag sal Mej. Heelal 'n muurskildery onthul, wat vir haar gemaak is. Maandag gaan sy saam met haar ma terug skooltoe, na haar voormalige laerskool, na Canaan Academy. Tunzi sal Donderdagoggend in 'n oop bus deur die strate van Johannesburg ry en die middag vlieg sy na Kaapstad, waar sy die aand pres. Cyril Ramaphosa se gas is wanneer hy die staatsrede in die parlement lewer. Vrydag reis Tunzi in 'n oopbus weer deur die Moederstad. Die roetes van die bustoere sal nader aan die tyd bevestig word. 