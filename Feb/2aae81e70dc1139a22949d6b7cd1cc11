HOKAAI, Kagiso Rabada (24) het Sho Madjozi (27) nie vir ’n ses geslaan nie – wel, nog nie! Daar loop mos stories rond dat die Protea-snelbouler en die “John Cena”-sangeres mekaar in die stilte date. Die stories het begin toe KG, soos hy ook bekend is, ’n foto van hom saam met die local rapper gedeel het. Die foto is die Valentyns­naweek geneem gedurende ’n basketball game van die NBA All-Star Weekend in Chicago. Ek sien op Channel24 die snelbouler was vinnig om die gerugte die nekslag toe te dien. Kagiso het sy fans duidelik laat verstaan dat hulle twee niks behalwe goeie tjommies is nie. Hy sê: “Sy is ’n vriendin.” En presies hoe het hulle vrinne geword? Hy sê: “ ’n Jaar en ’n half gelede het ons begin chat op Instagram en toe raak ons vriende. Ons is sedertdien vriende.” Ek dink hulle lyk super oulik saam en sal ’n goeie paartjie maak.