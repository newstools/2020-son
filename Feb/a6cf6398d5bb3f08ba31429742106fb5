’N STRIKE deur die vakverbond Cosatu vind vandag plaas om die aandag op die probleme by Metrorail en die busdienste te vestig. Die march begin 10:00 in Hanoverstraat in Kaapstad se middestad. Cosatu en sy filiale vra hulle werkers om aan die march deel te neem. Paul Bester, Cosatu se provinsiale organiseerder, sê dit is ingevolge artikel 77 ’n beskermde staking oor die gebrek aan veiligheid op treine en die feit dat so baie mense hulle werk verloor. Stappe Cosatu se provinsiale sekretaris, Malvern de Bruyn, sê die afgelope jaar het die dienste drasties agteruit gegaan. “Metrorail en ander agentskappe in Kaapstad doen geen stappe om die vervoerprobleme vir die gemeenskap te verbeter nie.” Volgens De Bruyn is die sentrale lyn al lank buite werking – ten koste van die pendelaars. Hy het gesê dit is veronderstel om ’n diens te verskaf aan die “armstes van arm” mense. Hy sê weens te min treine word pendelaars gedwing om ekstra te betaal vir vervoer. – Eie verslaggewer