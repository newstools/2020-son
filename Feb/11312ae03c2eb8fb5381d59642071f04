GEEN quick fix kan verwag word vir Metrorail se treine nie. Maar die nasionale minister van vervoer, Fikile Mbalula, glo daar is lig in die tonnel. Die probleem het gekom toe Eskom Donderdagoggend PRASA se krag afgesny het, weens uitstaande geld van R4 miljoen en treine het almal gaan staan. Sowat 289 000 pendelaars is hierdeur geraak en moes gebruik maak van taxis, busse en eie vervoer om huis toe te gaan. “Ons het ‘n krisis by Prasa en dit is algemeen bekend dat Prasa ‘n kontanvloei-probleem het. Dis as gevolg van ‘n uitgeputte budget terwyl ‘n groot bedrag geld in die omgewing van R18 biljoen in die begroting vasgevang is. “Prasa het die agterstallige bedrag betaal en die krag is weer aangesit.” Hy het dit beklemtoon dat hy as minister moes ingryp omdat die armste van die die armes geraak word. Mbalula het gesê hoewel Prasa in ‘n krisis is weens onder meer korrupsie en geld wat gemors is, is hulle besig met ‘n plan om Prasa weer terug op die spoor te kry. “Prasa is nie bankrot nie, hy is stukkend. Die probleem sal uitgesort word. Ons is besig met ‘n moderinisering program om dinge weer reg te kry. Dit sal ongelukkig nie oornag gebeur nie.’’ Kyk die volledige perskonferensie hier. 