DIE cops ondersoek ’n moordsaak nadat die lyk van ’n onbekende man in ’n yard in Hartebeesstraat, Helenvale, in die Baaise Northerns aangetref is. Kol. Priscilla Naidu, polisiewoordvoerder, sê Woensdag 14:20 was die polisie besig met patrolliewerk in Hartebeesstraat toe die polisie voorgekeer word. Die gemeenskap het die polisielede beduie na ’n lyk wat in ’n yard lê. Naidu sê die onbekende man, wat ongeveer 25 tot 30 jaar oud is, het veelvuldige skietwonde gehad. Sy sê die omstandighede en motief rondom die moord is in dié stadium onbekend. Die identiteit van die slag­offer is ook onbekend aan die polisie. Kol. Naidu sê Woensdag 20:20 was die vrou, wie se ouderdom onbekend is, in haar huis in Wilgerboomstraat in Uitbreiding 35, Beth­elsdorp, toe sy mense by die voorhek hoor. Buite Toe sy by haar deur kom, het sy skote gehoor. Sy is in die linkergewrig gewond. Naidu sê toe die skote ophou klap het, het sy na buite gegaan en afgekom op ’n 21-jarige man met veelvuldige skietwonde. Albei slagoffers is na ’n hospitaal geneem vir mediese behandeling. Volgens Naidu is die motief en die omstandighede rondom die skietvoorval in dié stadium onbekend. Sy sê die verdagtes is ook onbekend.