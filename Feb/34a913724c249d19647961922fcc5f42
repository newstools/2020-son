DIE jaarlikse Cape Town Pride die naweek word deur die Stad Kaapstad ondersteun. Die Cape Town Pride vat die naweek die strate van Groenpunt in Kaapstad oor, ter viering van die gay-gemeenskap. Dit het ten doel om klem te laat val op die uitdagings en stigma wat gays in die gesig staar. "Ons is dankbaar vir gebeure soos Cape Town Pride wat ruimte bied vir individue om hulself te wees, bewusmaking te skep en te vier wie hulle is," sÃª JP Smith, mayco-lid vir veiligheid en sekuriteit van die Stad Kaapstad. Terselfde tyd bied die event ook 'n hupstoot vir toerisme aan die plaaslike ekonomie met sowat 6000 mense van buite die Stad wat die fees bywoon. Behalwe vir die feestelikheid is opleidingsprogramme oor MIV/Vigs, transgender-bewusmaking en mentorskapprogramme aangebied. Saterdag se parade begin die middag in Chiappinnistraat in De Waterkant en beweeg in die rigting van Reddam Field by die Groenpunt Urban Park. Daar sal by die fees ook 'n oomblik van stilte wees vir lede van die gay-gemeenskap wie die afgelope jaar oorlede is. By Urban Park sal die skare deur plaaslike en internasionale kunstenaars vermaak word.