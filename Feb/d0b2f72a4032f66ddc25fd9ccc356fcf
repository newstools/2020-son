DRIE MENSE is Maandagoggend beseer toe die motor waarin hulle gery het op die N7 in Philadelphia in die Wes-Kaap omgeslaan het. Russel Meiring, 'n woordvoerder vir ER24, sê: "Met nooddienste se aankoms op die toneel het hulle die motor regop aan die een kant van die pad gekry. "Drie mense, ’n man en twee vroue, is op die toneel met geringe beserings gevind." Die beseerdes is op die toneel behandel en toe na die Du Noon-hospitaal vir verdere behandeling vervoer. Die oorsaak van die ongeluk is nog onbekend en word ondersoek.