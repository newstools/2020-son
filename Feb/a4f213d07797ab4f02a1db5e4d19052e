VIER mense, insluitend 'n dogtertjie en seuntjie, is Vrydagoggend in 'n brand in Mfuleni dood. Volgens Stad Kaapstad se brand- en reddingsdienste het verskeie shacks om 03:10 aan die brand geslaan. Jermaine Carelse, woordvoerder van Stad Kaapstad se brand- en reddingsdienste, sê hulle kon dit regkry om die brand teen 04:00 te blus. Carelse sê ná hulle die puin skoongemaak het, het hulle die liggaame gevind. Maandag is nog 'n kind dood toe 'n shack in Driftsands gebrand het. Twee dae tevore is twee mense in 'n brand in Wallacedene in Kraaifontein dood. 28 shacks is in dié brand vernietig. - News24