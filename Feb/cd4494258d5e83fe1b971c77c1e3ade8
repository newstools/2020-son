SONDAGAAND was die grootste celebs in hulle beste vere uitgevat vir die 92ste Oscar-toekenningsaand. Dis by die Dolby Theatre in Los Angeles gehou. Ek weet nie van julle nie, maar my oë was op die rooi tapyt gevestig. Ek het sommer vinnig besluit watter vyf celebs se posh outfits my gunstelinge is. Die aktrise van die sitkom Black-ish het in haar goue Zuhair Murad Couture-rok soos ’n real life Oscar-beeldjie gelyk. Sy het die skitterende rok met die plunging neckline en slit voor by Vanity Fair se afterpaartie aangehad. 