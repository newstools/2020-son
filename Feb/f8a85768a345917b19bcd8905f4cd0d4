DIE parlement moet alle voormalige direksie-lede van die Spoorvervoer-agentskap van Suid-Afrika oftewel PRASA as delinquent verklaar. Hierdie is 'n aanbeveling aan die parlement deur die staande komitee oor openbare rekeninge. "Dit is om hul aanstelling by enige ander direksie in die toekoms te verhoed," lui 'n verklaring deur Skoor. Skoor sê hulle het tot die besluit gekom nadat hulle ingelig is dat die voormalige interim direksie die bestuur verhoed het om tot hul volle kapasiteit te funksioner. Die komitee wil ook agter die kap van die byl kom oor die ontstaan van al die probleme by die staatsinstelling. In 'n verklaring sê die komitee: "Daar sal 'n proses begin word vir 'n parlementêre ondersoek, in 'n poging om feite te kry wat sal help vasstel wanneer Prasa se probleme begin het." Komitee is wel tevrede met planne wat deur die administrateur van Prasa, Bongisizwe Mpondo, voorgehou is. Daar sal nou ook met wetstoepassingsagentskappe soos die Valke vergader word om 'n vorderingsverslag te kry van alle Prasa sake wat tans ondersoek word. Intussen sê die parlement se portefeuljekomitee op vervoer Prasa is hul prioriteit vir die jaar. Mosebenzi Zwane, voorsitter, sê: "Die entity is op sy kniee en dit is moontlik dat teen die einde van die jaar sal dit nie kan beweeg nie."