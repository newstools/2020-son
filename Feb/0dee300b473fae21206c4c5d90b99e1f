’N MAN is Saterdag noodlottig gewond toe daar op hom losgebrand is. Die oorledene was Reggie Ruiters (23). Kol. Priscilla Naidu, ’n woordvoerder van die polisie, sê Saterdag omstreeks 20:30 het twee mans Ruiters in Linge­lihle Road in Timothy Valley gekonfronteer. Volgens haar is daar toe – sonder dat daar ’n stryery was – op Ruiters losgebrand. Lede van die polisiestasie in Bethelsdorp het op die toneel afgekom terwyl hulle besig was met patrolliewerk. Saamgedrom Naidu sê toe die polisie daar aankom, het lede van die gemeenskap reeds op die toneel en rondom die oorledene saamgedrom. Volgens Naidu is die verdagtes onbekend. Sy sê in dié stadium is dit ook onbekend of die voorval bendeverwant is.