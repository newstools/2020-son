DIE gemeenskap in Khayelitsha is steeds hoopvol dat die twee maande oue baba, Kwahlelwa, lewendig gevind sal word. Dit was Donderdag ses weke sedert kleine Kwahlelwa Tiwane laas deur sy familie gesien is. Kwahlelwa is op 16 Januarie ontvoer deur 'n vrou wat haar as ’n maatskaplike werker voorgedoen het. Die 18-jarige skoolmeisie, Karabo Tau, is vir die ontvoering gearresteer en loop tans hof daarvoor. Tau beweer dat sy onder dwang 'n bekentenis by die polisie afgelê het. Haar Xhosa-onderwyser het gesê en video footage wys dat Tau die middag van die kind se verdwyning op die perseel van Hoërskool Claremont was. Tau is tans uit op borgtog. Xolia Ngwekazi, ’n wyksraadslid in Khayelitsha, sê nie die seuntjie se familie of die gemeenskap het nog enigiets gehoor sedert sy ontvoering nie. Volgens Ngwekazi het die gemeenskap nog nie hoop opgegee dat hulle die kindjie lewendig sal kry nie. Tau verskyn weer April in die hof. - EWN