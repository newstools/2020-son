LADISMITH. – Nie eens ’n onskuldige atletiekbyeenkoms vir laerskool-leerders is meer gevrywaar van gewetenlose merts nie. Honderde ouers en leerders het verlede week hier die atletiek geniet en “Hou, Rooihuis, hou!” gedreunsing. Maar ’n mert het sommer die geleentheid try benut om sy gemors-drugs aan jong mense te smokkel. Met op en wakker samewerking tussen die buurtwag, ouers en die polisie is dit in die kiem gesmoor. David Opperman, ’n skool­ouer, sê vies: “Ons ouers mag nooit ’n onbewaakte oomblik ervaar nie. Kyk dan nou hier. “Ons moet hande vat en die gemors uitroei. Om te dink dis ’n sportbyeenkoms waar ons die liggaam en gees van ons kinders wil ophef!” ’n Buurtwaglid sê: “Ek het opgelet, maar daai jong move te veel rond en bly omkyk. Toe sal ek uitvind hy mert. “Ek het die cops dadelik in kennis gestel. Toe die cops toeslaan, het die mert reeds sy kampie dorp toe verskuif. “Toe Saps hom daar konfronteer, het die jong weggehardloop. Gelukkig het vinnige cops hom aangekeer en ge­arresteer met tik in sy besit,” vertel die bron. Kapt. Malcolm Pojie, ’n polisiewoordvoerder, het bevestig dat ’n 29-jarige man aangekeer is vir die besit van tik. “Na bewering het die verdagte tik verkoop by die atletiekbyeenkoms van ’n plaas­like laerskool. “Hy is in Kerkstraat aangekeer en vier sakkies tik is in sy besit gekry.”