JEREMY Maggs het afstand gedoen van sy pos as waarnemende redakteur van die nuusdiens eNCA. Maggs gaan steeds sy verpligtinge nakom as aanbieder van SA Tonight wat weeksdae tussen 18:00 en 21:00 uitgesaai word. "Jeremy was die afgelope 12 maande in die pos en het gevra om van sy pligte onthef te word omdat die stresvolle aard van die job 'n negatiewe impak op hom het. eMedia Investments het sy versoek toegestaan," lui 'n verklaring. Maggs sÃª in die verklaring sy besluit was nie 'n maklike een nie, maar dat hy die afgelope paar maande sy posisie by die stasie en sy lewenskeuses geherevalueer het. "Ek is nou al 'n geruime tyd gestress en ongesteld en ek het die besluit geneem in my eie beste belange sowel as die stasie s'n". eNCA gaan nou gelei word deur die seniorbestuur met Norman Munzhelele wat die waarnemende besturende direkteur gaan wees. - News24