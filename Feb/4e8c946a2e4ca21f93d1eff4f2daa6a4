’N VAKANSIE in Suid-Afrika het tragies geëindig vir ’n Duitse egpaar toe die vrou verdrink het. Volgens die NSRI het die boot waarop hulle was, omgeslaan op die Breëriviermond en die vrou (79) het verdrink. Sy en haar man is met vakansie in Suid-Afrika waar hulle die man se broer, wat hier woon, kom besoek het. Die broer besit ’n vakansiehuis naby Witsand. Skok Die NSRI het gereageer op ’n noodroep. Met sy aankoms by die toneel het hulle gesien dat die boot omgeslaan het en een man op die boot aangetref Volgens die NSRI is die ander man en vrou deur omstanders na die land geneem. Die vrou is op die toneel dood verklaar en die twee mans het die ordeal oorleef. Hulle moes vir skok behandel word. –News24