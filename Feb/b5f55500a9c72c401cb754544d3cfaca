KAAL 'Jesus' wie met 'n vrou deur die strate in Johannesburg geloop het oor die naweek is in die hospitaal opgenem. Kapt. Mavela Masondo, 'n polisiewoordvoerder, vertel aan News24: "Daar is aangemeld dat die man behandeling ontvang by Helen Joseph-hospitaal, terwyl die vrou in die sorg van familie is." Masondo sê geen kriminele saak is teen die twee gemaak nie. 'n Video van die twee is vroeër die week gemaak, wat wyd op sosiale media versprei is. 'n Vrou wie die voorval uit haar kar opgeneem het konfronteer die twee en vra of hulle 'n geloof volg. Die man antwoord dan: "Ek is Jesus. Ek kort 'n lift na Northcliff om koning te word. Gaan jy die eerste dissipple word?" Soos die man se vroulike metgesel voor die kamera kom, antwoord die vrou antwoord dan: "Oh my gosh!" Die man sê dan verder: "Hulle het aan my gesê die klere is nie eg nie en ek is hier gebore, en ek dra diè. Dit is my vel, maar dit is klein. Gaan ons Northcliff toe?" Die vrou antwoord dan: "Nee, ek gaan hierdie kant toe." Hierop vra die man haar: "Gaan jy nee sê vir Jesus?" “Ja, hy is hier. En Jesus is swart, nie wit nie.” Masondo sê 'n verslag sal uitgereik word sodra beamptes die man in die hospitaal besoek het.