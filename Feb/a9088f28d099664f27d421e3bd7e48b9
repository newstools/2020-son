DIE
Ikeys moet Dinsdagaand geweldig hard werk om uiteindelik met 31-28 as
oorwinnaars in ’n uiters opwindende Varsity Cup-kragmeting met UWK uit die
stryd te tree. Die
rustydtelling was 22-12 in die Ikeys se guns. Die
Ikeys het vyf drie teen die drie van UWK gedruk. UWK het ongelooflike karakter
gewys deur met ’n dramatiese terugvegpoging vorendag te kom. Die
tuisspan het drie langafstanddrieë gedruk wat hulle tot in die doodsnikke in
die game gehou het. Die
Ikeys se voorspelers het die grondlag gelê vir hul span se oorwinning. Die
besoekers het meer as 70% van die balbeslit geniet. Daarteenoor was die
tuisspan se verdediging nie altyd heeltemal op standaard nie. Die
tuisspan het eerste bloed geruik toe die vlugvoetige heelagter, Gilroy-Lee
Philander, die Ikeys se verdediging aan flarde geskeur het. Hy het deftige
voetwerk gewys en pragtig gaan afrond. Omdat die beweging in die tuisspan se
halfgebied gebied begin is, was die drie volgens die reëls van die Varsity Cup,
7 punte werd. Die losskakel, Keegan Fortune, het die doelskop oorgeklits om sy
span met 9-0 voor te laat loop. Dit
het egter nie lank gevat vir die Ikeys om hul voete te vind nie. hierna Rayno
Mapoe, broer van die Springbok-senter Lionel Mapoe, ’n goeie lyn van binne die
opposisie se halfgebied in die middelveld gehardloop vir die besoekers se
eerste vyfpunter. David
Meihuizen,die hemelbesem slot van 2.06m wat vanjaar ook ’n lid van die Stormer
se vergote Superrugby-groep is, het kort hierna die Ikeys se tweede drie
gedruk. Meiheizen was agterna as die speler van  die wedstryd gewys. Die
losskakel, James MacDonald, en die haker, Cuan Hablutzel, het vir ’n derde en
vierde keer agter die tuisspan se pale gaan kuier.  Die
heelagter, James Tedder, het net een van die vier drieë in die eerste helfte
verdoel. Onmiddelik
na die rustyd het die Ikeys goeie geduld gewys deur die bal deur talle fases te
dra. UWK het die besoekers heeltemal te veel ruimte op die aanval gegee. Die
senter Michael Brink het oorgebars vir die Ikeys se vyfde drie. Lundi Msenge, die linkervleuel, het die tuisskare iets gegee om oor te skree toe hy sy met ’n langafstand drie van sowat 60 meter vorendag gekom het. En met sowat 25 minute speeltyd oor was Lionel Langenhoven (afrigter) se span weer in die prentjie. En toe Msenge vir ’n tweede keer diep in sy eie halfgebied die bal in sy hande gekry het, het die boorling van Swellendam sy ongelooflike spoed gewys. Die linkervleuel het ’n paar manne ge-sidestep en sowat 80 meter genael vir sy tweede drie. Fortune was weer in die kol met sy strafdoel wat die telling na 28-31 vernou het. Tom
Dawson-Squibb, afrigter van die Ikeys, sou egter ’n sug van verligting geslaak
het toe die eindfluitjie eers na sowat 85minute geblaas het. Net ’n desperate
duikslag met UWK sterk op die aanval, het uiteindelik die game tot ’n einde
gebring het. Puntemakers: 
UWK – drieë:  Gilroy Philander (7 punt-drie), Lundi
Msenge (twee 7 punt-drieë), doelskop: Keegan Fortune (2), strafdoel: Fortune IKEYS
– drieë: Rayno Mapoe, David Meihuizen, James MacDonald, Cuan Hablutzel, Michael
Brink (7 punt-drie), doelskop: James Tedder (2)