SELFS met ’n getallevoordeel het Cape Town City sy rieme styfgeloop teen ’n begeesterde Maritzburg United-span. Die Citizens moes toe tevrede wees met ’n 1-1 draw teen die Team Of Choice Vrydag in die Harry Gwala Stadium. Die geploeter vryf City se Nederlandse coach, Jan Olde Rieke­rink, ook nie lekker op nie. Natuurlik het die afwesigheid van Kermit Erasmus en sy eerstekeuse-goalie, Peter Leeuwenburgh, City verswak. Leeuwenburgh het die veld verlaat met ’n gesigbesering. Thabo Nodada se doel vroeg in die tweede helfte is uitgekanselleer deur die tuisspan se striker Jeremy Brockie­, wat sukses behaal het met ’n scrappy doel. Olde Riekerink het egter meer verwag van sy spelers. Hy erken sy spelers het nie geweet of hulle kom of gaan nie. Olde Riekerink sê: “Ná die rooi kaart het ons sukses behaal en ons stempel begin afdruk in die game. “Hulle het hulle formasie verander en met twee strikers begin speel, en dít het die spelers deurmekaar gemaak. “Ons het die bal baie gou verloor. “Ons kon voel dat hulle weer in die stryd gekom het en ’n ommeswaai bewerkstellig het.”