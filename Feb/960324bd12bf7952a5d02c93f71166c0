Die heel laaste Springbok toets op Nuweland in Kaapstad sal op 4 Julie gespeel word. Dit is wanneer die Bokke vir Skotland in die eerste van twee wedstryde pak. Nuweland, tuiste van die Stormers en Westelike Provinsie, maak al reeds gereed vir 'n emosionele farewell van Superrugby. Die WP Rugbyunie het laas jaar aangekondig dat hulle na die spoggerige Kaapstad-stadion in Groenpunt verhuis. Daar word ook verneem dat die Suid-Afrikaanse Rugbyunie nie meer Nuweland sal gebruik om Springboktoetse aan te bied nie. Die wedstryd teen die Skotte is ook die perfekte geleentheid vir die Bokke om Nuweland op 'n wennnot te groet. Hul laaste drie toetse hier - teen Ierland (2016), Nieu-Seeland (2017) en Engeland (2018) - het almal in verlore vir die nuwe World Champions geëindig. Die tweede toets tussen die Springbokke en Skotland sal op 11 Julie in Durban se Kings Park-stadion beslis word. Op 18 Julie kom die Bokke dan in een toets teen Georgië in Port Elizabeth se Nelson Mandelabaai-stadion te staan. Dit is dalk nie die tipe wedstryd wat die Baai en veral die Oostelike Provinsie voor gehoop het nie, maar met die Bokke wat tans World Champions is, kan kaartjies vir die game steeds vinning uitverkoop. Die Bokke se drie belangrikste tuis toets van die jaar sal almal op die Hoëveld beslis word. Dit is wanneer hulle Argentinië (8 Augustus), Australië (19 September) en Nieu-Seeland (26 September) in die Rugby Championship pak. Ellis Park speel gasheer vir die Bokke se ontmoeting met die Poemas, terwyl die Wallabies op Loftus Versfeld teen Jacques Nienaber (afrigter) se span te staan kom. Die All Blacks word Nelspruit toe gepos om die Bokke in die Mmbombela-stadion te probeer klop. Castle Lager Incoming Series: 4 Julie: Suid-Afrika t Skotland – Nuweland 11 Julie: Suid-Afrika t Skotland – Kings Park 18 Julie: Suid-Afrika t Georgië – Nelson Mandela Bay-stadion Rugby Championship: 8 Augustus: Suid-Afrika t Argentinië – Ellis Park 19 September: Suid-Afrika t Australië – Loftus Versfeld 26 September: Suid-Afrika t Nieu-Seeland – Mbombela Stadium   