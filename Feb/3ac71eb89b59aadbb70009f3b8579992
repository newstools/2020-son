DIE Orlando Eagles Rugbyklub hou vandag sy jaarlikse Rugbydag in Thornhill, net buite die Baai. Die dag beloof om groter en beter as die vorige paar te wees. Dit is die derde agtereenvolgende jaar dat Eagles ’n rugbydag aanbied. Die dag se aksie gaan reeds teen 08:00 afskop op Thornhill se sportvelde. Vanjaar se rugbydag gaan beslis baie spesiaal en opwindend wees met baie groot local derbies wat die skare gaan trek. Klubs van oral in die Oos-Kaap is genooi. Die dag gaan afskop met die PE Harlequins Legends wat ’n afrigtingskliniek gaan aanbied. Daarna sal daar juniorrugby wees, gevolg deur die senior-spanne. Opgewonde Orlando Eagles speel die laaste game van die dag teen Hankey Villagers om 19:10. Daar is groot verwagting vir die PE Harlies Legends wat teen Kouga Legends gaan uitdraf. Grahamstad Brumbies speel die hoof-voorwedstryd teen die gedugte span van Patensie Barbarians. Dmitri Strydom, een van die main organisers, is baie opgewonde oor die groot dag. Strydom sê: “Die dag is om rugby in die Oos-Kaap lewend te hou en vriendskappe te bou. “Daar is ook lekker groot local derbies wat definitief exciting en kliphard gaan wees. “Alles is in plek en ons is positief die dag gaan ’n reuse- sukses wees. “Dit is ook ’n dag om families na die event te lok en die gemeenskap bymekaar te bring.” Ná die dag se verrigtinge is daar ’n oldies/discoafter party by die Katriena Felix Saal. Toegang kos R20.