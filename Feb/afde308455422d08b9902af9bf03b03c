SY BEGINSELS vir ’n nie-rassige en demokratiese Suid-Afrika was vir hom nog altyd belangriker as fame­ en fortune. Dít het die legendariese sokkerspeler van Kaapstad en die Battswood-sokkerklub Adeeb Abrahams (60), wat ’n goalie was, bewys. Dis omdat hy aanbiedinge van twee van die land se grootste sokkerspanne, Kaizer Chiefs en Orlando Pirates­ – sonder om te blink, sê hy – afgekeur het. Abrahams het verkies om eerder sy Federasie roots te behou. Dit laat jou ook net wonder watse iconic status en sukses hy kon behaal het ... Abrahams het ook nooit toegelaat dat sy individuele sukses na sy kop gaan nie. Watter sportman is aangewys as die WP se speler van die jaar, Sacos se sportman van die jaar én SA Sokkerfederasie se speler van die jaar – ál drie in een jaar? Dit was in 1987. Abrahams was ook die eerste ontvanger van die destydse Virginia Cup vir speler van die jaar in 1982. Nie baie sportmanne of -vroue sou só onbaatsugtig gewees het om hulle drome op te offer vir die “bigger picture” en non-racial sport in die land nie. Inteendeel, hy was ’n ware gentleman op en van die veld. Tot vandag toe is Abrahams nog so nederig en saggeaard soos destyds. Abrahams meen dis te danke aan sy oorlede ouers, Armien en Safeah. Hy sê hulle het hom met goeie beginsels en waardes grootgemaak en geleer om mense te respekteer. Hy sê: “As ek lees wat destyds van my geskryf is – en ek is nou 60 – dan realise ek, kyk hier, daar moet iets gewees het wat die vuur binne jou laat opvlam het om sacrifices te maak sodat ons vandag in ’n vrye land kan saamleef. “Nie dat jy geweet het jy gaan in ’n vrye land woon toe jy destyds reeds die opofferings gemaak het nie. Jy weet, daar was mense en politici wat arms opgeneem het in die struggle en hulle het ook hulle lewe verloor. “Ek dink baie van die sportmense het hulle fight op die veld gevat en hulle abilities gesacrifice, jy weet. “Ek onthou toe ek gekies is om oorsee te gaan na die UK. Ek was jonk en ek sien al die geleenthede, maar ek besef ons kon nie. Hoe deprived is ons, want ons woon nie in ’n free country nie. “Kyk, daar was natuurlik offers en die geleentheid om my droom te pursue, maar ek het nooit sight verloor van die bigger picture nie en waarom ek daar is nie. “Jy oefen en speel daar en jy besef, hey, maar ek sal dit nogal hier kan maak, maar jy kon nie weens die situasie terug by die huis. “So, wanneer jy terugkom huis toe, moet jy natuurlik mense laat verstaan die challenges wat ons hier in die land face.” Kaapse sokker fans wat die privilege gehad het om die ghoen in die doelhok te aanskou, kan ook getuig dat Abrahams ’n ware rolmodel en baie trotse speler was. Hy vertel: “Elke keer wanneer ek op die veld was, het ek myself só present: Ek is prepared; ek het hard gewerk; ek lyk decent; ek is ’n team-man; ek is ’n team mate; ek is trots op wie ek verteenwoordig.” Vriend Abrahams, ’n ware en lojale servant vir Battswood, herleef die turning point van sy sokkerloopbaan, toe hy aan sokker expose is. Die ironie daarvan kan nie opgemaak word nie. “Dit was natuurlik deur my goeie vriend, Vinnie (Barnes, voormalige hulpafrigter van die Protea-krieketspan),” vertel hy. “By the way, hy was laas week 60 jaar oud en ons het lekker saam gekuier. “Hy het mos destyds vir Battswood sokker gespeel en ek het vir hulle krieket gespeel. Eendag trek hy my saam na die sokker en ek het hom saamgevat na die krieket. “Dis ook die einste Vinnie wat my eendag gesê het: “Adeeb, maak pale met die klippe! Vinnie het shots gevat en ek realise toe ek het die ability om die bal goed te vang en te hanteer, en die res is geskiedenis.” 