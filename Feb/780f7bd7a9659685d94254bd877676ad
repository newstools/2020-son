ARDIE Savea oorweeg ’n skuif na rugbyliga. Die vurige losvoorspeler van die All Blacks en Hurricanes het laat blyk dat sy voormalige All Black-spanmaat Sonny Bill Williams die idee geïnspireer het. Savea se kontrak met die All Blacks verstryk aan die einde van 2021. Hy sê dit sal opwindend wees om ’n nuwe sportsoort te leer speel. Dit was in ’n onderhoud met Isaac John, ’n voormalige Nieu-Seelandse Rugbyliga-speler, in The Ice Project. Savea het gesê: “Ek wil myself toets en kyk of ek ook kan in rugbyliga kan oorheers. Styl “Ek het gesien hoe ouens soos Sonny dit doen en hoe dit sy spel verbeter het. Dit is iets wat in my gedagtes is en wat ek oorweeg.” Savea (26) het ’n robuuste, fisieke styl wat goed by die 13-man-kode sal pas. Hy sukkel tans met ’n kniebesering wat hy laas jaar in die World Cup (WC) in Nieu-Seeland se halfeindstryd teen Engeland opgedoen het. Die verlies van Savea sal ’n groot slag vir die All Blacks wees. Die Kiwi’s is gretig om hulle top-talent te behou nadat hulle baie van hulle hoë profiel-spelers ná die WC in Japan verloor het. Die aggressiewe losvoorspeler word gesien as ’n moontlike plaasvervanger vir Kieran Read in die agsteman-posisie. Ooreenkoms Read het ná die nederlaag teen Engeland besluit om uit te tree uit interna­sionale rugby. Savea het al voorheen oorweeg om die All Blacks te verlaat. Hy het aan die einde van 2018 ’n ooreenkoms met die Franse klub Pau aangegaan. Hy het egter op die laaste minuut daarteen besluit. Dis die derde keer dat Williams (34) weer rugbyliga te speel. Hy speel vir Toronto Wolfpack. Hy het al twee WC’s met die All Blacks gewen en benewens sewesrugby is Williams ook ’n bokser.