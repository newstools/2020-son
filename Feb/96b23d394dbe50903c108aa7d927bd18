DRIE top-onderwysers van die Wes-Kaap het nasionale pryse gewen. Michelle Swart van Hermanus Pre-Primary het die National Teaching Award for Excellence in Grade R Teaching gewen. Landeka Diamond van die Westlake Primary School het die National Teach­ing Award for Excellence in Primary School Leadership gewen. Wendy Horn van Protea Heights Academy is ook as ’n wenner van die National Teaching Award for Excellence in Grade R Teaching aangewys. Debbie Schäfer, Wes-Kaapse minister van onderwys, en Brian Schreuder, onderwyshoof, het die onderwysers gelukgewens. Hulle het in ’n gesamentlik verklaring die onderwysers gelukgewens en gesê hulle hou die provinsie se naam hoog. “Die kompetisie is straf en daar is duisende uitstekende hoofde en onderwysers van alle provinsies wat elke jaar benoem word. “Ons is besonder trots op al 11 ons provinsie se benoemdes en is verheug dat drie van hulle gewen het.”