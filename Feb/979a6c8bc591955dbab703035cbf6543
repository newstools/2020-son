DIE Maties het Maandagaand in Bellville die Universiteit van Wes-Kaapland (UWK) in hul Kaapse Varsitybeker-derby totaal en al afgeransel en uiteindelik sonder moeite met 77-5 gewen. Die Maties was voorlangs gans te sterk vir die tuisspan en het hulle fisies oordonder. ‘n Aanduiding van die Maroen Masjien se dominansie was die feit dat hulle hul eerste drie reeds in die eerste minuut gaan druk het. Hulle het vyf drieë in die eerste helfte gedruk en het rustyd ‘n lafenis gaan geniet met ‘n gerieflike voorsprong van 31-5. Die manne van Stellenbosch was genadeloos en het die slagting in die tweede helfte voortgesit en ses onbeantwoorde drieë in die tydperk aangeteken. Dan Jooste (haker), Gift Dlamini (paasvervanger-vleuel) en David Brits (senter) het elk twee drieë gedruk. Maties speel volgende week tuis teen Tukkies terwyl Udubs ‘n loslootjie geniet. Puntemakers: UWK – drie: Peter Williams Maties - drieë: Dan Jooste (2), Rheinhardt Fortuin, Geor Malan, Gift Dlamini (2), Matthew Dahl, Dewald Naude, Ricky Nwagbara en David Brits (2) – doelskoppe: Fortuin (8)