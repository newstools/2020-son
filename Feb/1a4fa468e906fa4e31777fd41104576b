’N VROU (58) wat op ’n trekker gery het by ’n kwekery in Wonderboom, Pretoria, kan net bly wees sy lewe nog. Haar klere het Sondag, terwyl sy op die trekker gery het, aan die prop shaft van die trekker gehaak. Dit het veroorsaak dat sy in die trekker in getrek is terwyl dit beweeg het. Shawn Herbs, ’n woordvoerder van Netcare 911, sê die vrou se linkerbeen is feitlik geamputeer en sy het verder baie beserings opgedoen. Noodpersoneel het haar op die toneel behandel. Van daar is sy per helikopter na die hospitaal vervoer vir verdere behandeling. – News24