IN DIE nuwe seisoen van Keeping Up With the Kardashians gaan die hair extensions waai. Die dogters van Kris Jenner raak weer physical met mekaar. In die halfminuut lange promo sit Kourtney, Kim en Khloé Kardashian vas. Khloé vra vir Kourtney hoekom sy ’n attitude het, waarna haar ousus terugkap: “Hou jou uit goed wat niks met jou te doen het nie.” Later laat val Kim die bom dat sy kleinsus Khloé se baby daddy, Tristan Thompson, vir aandete genooi het. En in die laaste tien sekondes raak Kim en Kourtney handgemeen. Kim sê: “Jy’t niks te sê nie,” en stamp dan die ma van drie. “Jy kom nooit só vir my nie!” En dan rol Kiki en Kourt op die grond. Ek het self na die fight gekyk en dit lyk vir my maar baie staged. Ons ken mos die Kardashians – enige iets om die kykertal op te stoot. Maar fake fight of te nie, ek is biesag, so, ek sal beslis kyk.