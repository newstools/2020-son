LIONEL Richie het sy jongste dogter, Sofia Richie, ondersteun by die launch van haar denim collab saam met Rolla Jeans. Die 70-jarige R&B-legende het ook sommer vertel dat hy die 21-jarige Select-model advies gegee het oor die liefde. Hy sê hy het ook sy oudste dogter, die 38-jarige Nicole, raad gegee toe sy jonger was. “Seuns is pampoenkoppe. Wanneer jou dogters na jou toe kom vir raad, weet jy waaroor alles gaan omdat jy self ’n man is. Jy was seker self ’n pampoenkop en is dalk steeds een,” het hy aan ET gesê. As dit by seuns kom, kan jy volgens Lionel net sê jou dogters moenie stupid wees nie. Maar hy meen dis ’n uitdaging, veral met vandag se sosiale media. Lionel was waarskynlik geskok toe sy dierbare prinses in 2017 op 18-jarige ouderdom met die 36-jarige pa Scott Disick begin uitgaan het. Lionel en sy girlfriend, Lisa Parigi, was saam by sy dogter se launch. Hy is nog lank nie koud nie en tree dié week by die Dubai International Jazz Festival op. – Daily Mail