DIE STAD Kaapstad het die groen lig gekry om die buitelanders wat by die Metodiste kerk in Kaapstad woon, te verwyder. 'n Tussentydse hofbevel is Maandag deur die Wes-Kaapse hooggeregshof toegestaan. Dit stel die Stad in staat om sy by-laws toe te pas. Die stad het aangevoer dat die honderde mans, vroue en kinders wat sedert Oktober in die Metodiste-kerk buite Green Market Square woon verskeie regulasies oortree het. Die buitelanders is skuiling by die kerk aangebied nadat hulle met geweld van buite die kantoor van die Verenigde Nasies se vlugtelingagentskap verwyder is. Die groep het voor die kantore betoog om hulp om Suid-Afrika te verlaat na beweerde xenofobiese aanvalle. Sedertdien weier hulle om die kerk te verlaat. Dit ten spyte van verskeie pogings deur verskillende organisasies om ’n oplossing te vind. Weens ’n wettige uitdaging van sekere by-laws, het die stad die hof se toestemming gekort om die nodige stappe te neem om die stand-off op te los. Die stad voer onder meer aan dat die buitelanders sy regulasies oor openbare ruimtes oortree deur te kook, vuur te maak en wasgoed op straat te was. Verder word ook aangevoer dat die besetting van die kerk 'n negatiewe effek op die besighede, toerisme en gasvryheidsbedryf het. Met die hof beslissing kan die stad sy by-laws toepas. Hulle gaan egter eers 'n plek moet kry waar binnelandse sake vir sewe dae verifikasie en ander administratiewe aangeleenthede kan doen. Lees meer Dinsdag in Son Koerant.