OUDPRES. Jacob Zuma keer Saterdag terug na Suid-Afrika en sy ondersteuners is gevra om in hul duisende op te daag om terug te verwelkom. Zuma was die afgelope ruk in Kuba waar hy behandeling vir 'n onbekende kwaal ontvang het. Carl Niehaus, voormalige ANC-woordvoerder en een van Zuma se grootste supporters, het in 'n verklaring gevra dat mense teen Saterdag 10:00 in hul duisende by die O.R. Tambo Lughawe moet opdaag. Die verklaring was namens die Gauteng Radical Economic Transformation. Dit is die eerste keer dat Zuma weer terug in die land gaan wees nadat 'n lasbrief vir sy arrestasie uitgereik is. Dit nadat Zuma nie vir sy korrupsiesaak opgedaag het nie. Die lasbrief tree egter eers in werking by sy volgende hofverskyning. - News24