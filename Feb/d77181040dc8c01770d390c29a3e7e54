WILLEM Alberts is nie beskikbaar om Saterdag sy comeback vir die Lions in ’n Superrygby-kragmeting met die Stormers op Ellispark te maak nie. Volgens die Lions is die 35-jarige Springbok-losvoorspeler nog besig om van ’n boarm besering te herstel. Alberts, wat as die “bone collector” gedoop is vir sy uiters fisieke benadering tot die spel, het sy terugkeer na Johannesburg gemaak nadat hy die laaste vyf jaar vir Stade Francais in  Parys in Frankryk gespeel het. Sy fans sal ’n bietjie langer moet wag om hom weer in ’n Lions-trui in aksie te sien. Ivan van Zyl (afrigter) se span het egter ’n hupstoot gekry met die twee van hul spelers wat weer fiks verklaar is. Die vleuel Jamba Ulengo  en die ervare, skrumskakel Ross Cronje, het van beserings herstel. Dié twee Springbokke behoort dié naweek weer beskikbaar te wees om te speel. Ulengo het vanjaar by die Lions van die Cheetahs aangesluit. Die 30-jarige spoedvraat het meer as 60 games (Currie  Cup en Superrugby) vir die Bulls gespeel. In 2016 het Ulengo in een toets vir die Bokke uitgedraf. Die Lions het in hul eerste game van die seisoen teen die Jaguares in Beunos Aires klei getrap. Laas week het Elton Jantjies (kaptein) se span weer die wenpad gekom met ’n oorwinning teen die Reds op Ellispark.