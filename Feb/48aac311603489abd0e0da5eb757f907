DIE berk van Magdeline Isaacs (63) het Vrydag vlugtig in die Athlone Landdroshof verskyn. Trevor Michaels (50) staan tereg op klagte van moord nadat Iscaas se bebloede lyk verlede Maandag in haar huis in Manenberg gevind is. Die inwoners van Manenberg was Donderdag erg oproerig in Irvinestraat toe Isaacs na die moordtoneel teruggeneem is as deel van die moord-ondersoek. Isaacs is herhaaldelik met ’n mes gesteek en het in ’n plas bloed op haar kamervloer gelê. Haar dogter het ná werk op haar lyk afgekom. Volgens Isaacs se skoonseun, Jerome Japtha, was Michaels nog die laaste persoon­ wat Isaacs gesien het. Die paar was die afgelope vyf maande saam, maar hy het nie by Isaacs in die huis gewoon nie. Michaels het ná die voorval spoorloos verdwyn, maar hy is die volgende dag in Bellville opgespoor. Niks word uit die huis vermis nie. Isaacs het die dag voor haar moord van vakansie met vriende teruggekeer. Michaels sal weer Vrydag vir ’n formele borgtog-aansoek in die hof verskyn.