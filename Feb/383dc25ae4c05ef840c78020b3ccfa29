DIE familie van Enock Mpianzi wil hê persone wat oortree het toe hy verdrink het, moet krimineel vervolg word. Enock (13), 'n graad.8-leering by Parktown Boys' High School, het tydens 'n oriënteringskamp in die Krokodilrivier verdrink. "As mense by die event oortree het, moet kriminele klagte teen die mense gelê word wat daar was, alternatiewelik die hoof of selfs die regering. Kriminele klagte moet gebring word teen wieookal aanspreeklik is," het Ian Levitt, die familie se regsverteenwoordiger gesê. Levitt sê 'n siviele eis gaan ook gebring word sodra die forensiese verslag afgehandel is. Die verslag, wat deur Harris Nupen Molebatsi Prokureurs saamgestel word, sou Donderdag bekendgemaak word. Die departement het egter twee ure voor die tyd besluit om dit uit te stel omdat dit onsensitief sou wees om dit sonder die familie se goedkeuring te doen. - News24