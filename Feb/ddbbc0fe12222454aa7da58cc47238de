’N BAAISE man is dood nadat twee mans op hom geskiet het. Die voorval waarin Alviro Fredericks (27) doodgeskiet is, het Sondag om 13:55 in Pienaarstraat in Helenvale gebeur. Kol. Priscilla Naidu, ’n polisiewoordvoerder, sê Fredericks het by ’n huis gestaan toe twee mans hom nader. Een van die mans het ’n vuurwapen uitgehaal en dit vir sy makker gegee. Dié ou het toe twee skote op Fredericks afgevuur. Fredericks het ineengestort en die twee verdagtes het weggehardloop. Fredericks was reeds na die hospitaal geneem toe die polisie op die toneel gekom het. Hy is egter op pad hospitaal toe dood. Naidu sê die verdagtes is bekend aan die polisie, maar is nog nie gearresteer nie. Die voorval is bendeverwant en die polisie se teen-bende-eenheid ondersoek ’n saak van moord. Opgevolg Die inligting is onmiddellik opgevolg en beslag is gelê op ’n 9 mm-pistool en ammunisie. Naidu sê die vuurwapen is in November 2018 as gesteel in Somerset-Oos aangemeld. Die vuurwapen sal nou gestuur word vir forensiese ontleding om vas te stel of dit gebruik is in die pleeg van ’n misdaad. Dié is die vierde vuurwapen wat oor die naweek gevind is, sê Naidu.