MANS het 'n probleem en dit is tyd dat daar aandag daaraan gegee word. So het Dan Plato, burgemeester van Kaapstad, Saterdag by Tazne van Wyk (8) se begrafnisdiens gesê. Plato het ook gesê dit is tyd om politiek en politieke partye een kant te skuif en te verenig in die stryd teen geweld teen vroue en kinders. Plato het gesê dis 'n hartseer dag in die geskiedenis van Kaapstad en Elsiesrivier. "Nog
 'n ma en pa moet hul geliefde kind begrawe. Ons is almal hartseer 
daaroor. Dit moes nooit gebeur het nie en die vraag is wanneer dit gaan 
eindig," het Plato gesê. "Die hele Kaapstad was die afgelope dae united. Ons wil nie hê die moorde 
van kinders moet aanhou nie." Nomafrench Mbombo, Wes-Kaapse minister van gesondheid, het in haar toespraak gesê Tazne was soos enige ander klein meisie, met lieflike ouers en wat skoolgegaan het. "Net vir 'n bastard om haar te stalk en sy geleentheid af te wag... "Hy was veronderstel om 'n uncle te wees en na Tazne om te sien. Die social system het Tazne gefaal, die regering, waarvan ek deel is, het Tazne gefaal." 