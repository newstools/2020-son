DIE Sunwolves se gebrekkige ver­dediging het beteken dat hulle Saterdagoggend in Napier ’n lelike nederlaag van 15-62 teen die Hurricanes gely het. Kobus van Wyk, die voormalige Stormers- en Sharks-vleuel, het ’n driekuns behaal. Die Sunwolves se verdediging, veral in die middelveld, was maar bra swak en die Canes kon uiteindelik 10 drieë teen die twee van die Sunwolves druk. Die 28-jarige Van Wyk het Durban vanjaar vir Wellington verruil, maar was beseer en kon eers gister sy debuut vir sy nuwe span maak. Spits Hy het twee drieë in die eerste helfte gedruk en sy hat-trick in die tweede helfte voltooi. Die Sunwolves, met die Suid-Afrikaner Rudy Paige aan die spits, het moedig probeer, maar was van meet af met die rug teen die muur. Ngani Laumape en Vince Aso, die Canes-senters, het in die middelveld baljaar en verskeie  bresse geslaan. Puntemakers: HURRICANES – drieë: Kobus van Wyk (3), Chase Tiatia (2), Ben Lam, TJ Perenara, Gareth Evans, Ngani Laumape, Vince Aso; doelskoppe: Fletcher Smith (5), Tiatia.SUNWOLVES – drieë: Mike Stolberg, Siosaia Fifita; doelskoppe: Jumpei Ogura; strafdoel: Ogura.