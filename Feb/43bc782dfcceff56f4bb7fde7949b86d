PASTOOR Timothy Omotoso sal in happy hour in sy mission house in Durban snacks vat, dit teen sy penis vryf en dit dan gooi vir die meisies in die vertrek om te sien wie die hoogste daarvoor spring. So het die eerste getuie in dié saak, Andisiwe Dike (30), gister in die Baaise hooggeregshof getuig. Omotoso en sy twee medebeskuldigdes, Lusanda Sulani en Zukiswa Sitho, het Maandag onskuldig gepleit op 97 klagte van onder meer verkragting, mensehandel, rampokkery en ontvoering. Ontsteld Volgens Dike het Sulani en Sitho presies geweet wat aangaan wanneer daar ’n girl in Omotoso se kamer is. Dike sê kort voor Omotoso in hegtenis geneem is, het daar ’n meisie van Oos-Londen by die huis aangekom. Volgens haar was die meisie een aand ontsteld toe sy by Omotoso se kamer exit. Sy sê Sitho het haar (Dike) gebel en haar gesê die girl is ontsteld en dat Dike vir haar (die girl) moet explain wat gebeur wanneer hulle na Omotoso se kamer gaan. Volgens Dike het Sitho haar gesê sy het aan die girl explain, maar dit lyk nie of sy mooi verstaan het nie. Dike sê sy het besluit dat Sulani eerder aan die girl moet verduidelik. Volgens Dike het Sulani die Bybel oopgeslaan en aan die meisie gesê daar is sekere goed wat mens moet doen wanneer jy ’n profeet dien. Dike sê die meisie was distraught. Volgens haar kon die meisie niks slaap nie en wou sy aanhoudend by haar (Dike) weet hoe lank dit nog gaan gebeur. Volgens Dike het Sulani haar en ’n paar ander girls in die huis in ’n stadium genader en aan hulle gesê daar word van hulle verwag om te gaan vir ’n MIV-toets. Sy het getuig dat hulle by die kliniek nie mag gesê het die pastoor het hulle vir die toetse gestuur nie. Volgens Dike het sy en die ander meisies afskrifte van dokumente waarin hulle MIV/vigs-status uiteengesit is later aan Sulani gegee, wat dit op haar beurt aan Omotoso gegee het. Dike sê Omotoso het glad nie in die huis opgetree soos hy in die kerk opgetree het nie. Volgens haar is hy in die kerk gesien as ’n held, iemand na wie almal opsien. Sy sê almal wou naby aan hom wees. Sy sê sy het dit alles admire. Volgens Dike het Omotoso hom voorgedoen as iemand­ wat baie naby aan God is. Sy sê hy het vir hulle stories vertel van hoe hy die gesig van God gesien het. Dike sê almal wou ’n stukkie van Omotoso gehad het. Hier het sy verwys na wanneer Omotoso loop, sou mense kniel en hulle klere en dokumente op die grond gooi vir hom om oor te loop. Sy sê wanneer hy die gemeente berispe en gedreig het om Suid-Afrika te verlaat, het die gemeente gehuil. Volgens haar het die gemeente God dan gevra om hulle te vergewe omdat hulle nie sy profeet waardeer nie. Dike sê in die mission house het Omotoso hulle gesien as “things to be used” vir sy seksplesiertjies. Volgens haar het Omotoso haar en die ander meisies in die huis diername gegee. Hy het haar Tiger genoem. Hy het dan glo ook van hulle verwag om hom te sê hoe aantreklik hy is. Dike sê in 2016 het Omo­toso haar toestemming gegee om Oos-Londen toe te gaan na haar ouerhuis. Hy het vir haar trip betaal. Alkohol Volgens haar het sy sommer vir haar ouma in Peddie ook gaan kuier omdat haar ma dalk kon agterkom dinge is nie pluis in die mission house nie. Sy sê in Peddie het sy die meeste van die tyd alkohol gedrink. Dike sê toe sy terugkeer na die mission house het Omotoso haar daarvan beskuldig dat sy sy geld gebruik het om seks in Oos-Londen te gaan hê. Volgens Dike het Omotoso later in 2016 blatant en arrogant voor die gemeente in die kerk geraak. Sy sê hy het onder meer gesê ouers in die kerk is wicked omdat hulle nie wil hê hulle kinders moet na hom toe kom nie omdat sekere ouers sê die kinders slaap saam met hom. Volgens Dike het Omotoso in ’n stadium die vroue van ander pastore in die kerk gevra of hulle hom bo hulle mans sal kies. Dike sê die gemeente sou dan hieroor lag en cheer asof Omotoso niks buitengewoons gesê het nie. Die saak dien voor regter Irma Schoeman.