EDDIE Jones se grootbek- praatjies oor hoe sy Engelse rugbyspan die Franse fisiek gaan domineer, het toe in sy gesig ontplof. Frankryk het die Engelse met 24-14 in ’n blockbuster van ’n Ses Nasies-wedstryd in Parys geklop. Jones het in die week voor die game gesê sy fisieke pak voorspelers gaan Frankryk se jong en onervare span van minuut 1 af onder groot druk plaas. Dit was egter die Franse wat die Engelse soos ’n spul laities laat lyk het deur teen die rustyd al met 17-0 voor te loop. Verdediging Die vraag was egter of die Franse ’n volle 80 minute lank so sou kon speel. In die World Cup in Japan het Frankryk die kluts lelik kwytgeraak in ’n kwarteindstryd teen Wallis nadat hy teen rustyd voor was en op die ou einde verloor het. Twee drieë deur die Engelse se haastige linkervleuel, Jonny May, het die Franse ’n bietjie laat bewe. Tieragtige verdediging deur die tuisspan het aanval op aanval van Engeland gekortwiek. Wallis het Italië met 42-0 van die veld gespeel. Puntemakers FRANKRYK – drieë: Vincent Rattez, Charles Ollivon (2); doelskoppe: Romain Ntamack (3); strafdoel: Ntamack. ENGELAND – drieë: Jonny May (2); doelskoppe: Owen Farrell (2); strafdoel: Farrell.