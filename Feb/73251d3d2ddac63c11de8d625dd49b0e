JOSÉ Mourinho se Tottenham Hotspur span is ’n gevoelige knou toegedien. Dis omdat Spurs se nuwe Nederlandse striker, Steven Bergwijn, nie beskikbaar is vir vandag se FA Cup vierde-ronde replay teen Southampton nie. Bergwijn, wat van PSV aangekoop is, het geskitter met ’n doel in sy debuut teen Manchester City. Die FA Cup se reëls verhinder egter dat Bergwijn speel oor hy ná die eerste wedstryd tussen dié spanne gekoop is. Bergwijn sal wel in die volgende ronde kan speel as Spurs vandag sou wen. Dié wedstryd begin 21:35 op SuperSport se kanaal 203. – Sportredaksie