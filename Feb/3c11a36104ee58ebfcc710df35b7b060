'N POLISIESERSANT wie van diens af was het Donderdagoggend vinnig beheer oor 'n gewapende roof situasie by 'n winkelsentrum in Kabega Park geneem. Kapt. Sandra Janse van Rensburg, ’n polisiewoordvoerder, sê "Omstreeks 10:20 is 'n selfoonwinkel in die winkelsentrum beroof. 'n Cop wie nie aandiens was nie het gaan ondersoek instel toe hy hoor mense gil. Hy is toe ingelig die winkel is pas beroof." Nadat daar na video footage gekyk was, is die getaway kar, as silwerkleurige Mercedes Benz, geïdentifiseer. Lede van die polisie se anti-bende-eenheid het ook vinnig reageer toe die sersant vir versterking aanvra. Daar is vasgestel een van die selfone wat gesteel is 'n tracker device het, wat geaktiveer is en lede van die polisie se lugvleueltak kon die voertuig in Tshiwulastraat in New Brighton kry. Janse van Rensburg sê die verdagtes, sowat vyf van hulle, het die voertuig verlate gelos en weggehardloop. Sy sê ’n nabygeleë woonstel is deursoek en daar is op 33 selfone, drie tablets en 'n 9mm-pistool met ammunisie beslag gelê. Die reeksnommer op die pistool was afgevyl. Volgens Janse van Rensburg is die Benz die vorige week in Motherwell-omgewing ge-hijack. Niemand is nog in verband met die voorval in hegtenis geneem nie. Die ondersoek duur voort.