'N VROU van Johannesburg, wat 'n swart vrou 'n k****r teef genoem het, gaan ses maande agter tralies moet deurbring. Marie Basson (41) het volgens Times Select vir Nomsa Masuku ook 'n vet gat genoem en gesê sy moet gym toe gaan. Basson se appèl teen haar tronkstraf vir crimen injuria het misluk. News24 berig dit is die tweede keer dat iemand tronkstraf opgelê is vir die gebruik van die k-woord. Vicki Momberg het 'n twee jaar tronkstraf gekry vir die herhaaldelike gebruik daarvan. In Basson se geval het die hof bevind dat sy, soos Momberg, geweier het om te erken of om verskoning te vra vir die gebruik van die woord. Basson het Masuku voor haar dogtertjie beledig. - News24