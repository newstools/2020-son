BEYONCÉ is een van die sterre wat Maandag by ’n uitverkoopte openbare gedenkdiens hulde gebring het aan Kobe Bryant. Dis gehou by die Staples Center, waar Kobe 17 seisoene vir die Los Angeles Lakers basketball gespeel het. Hy, sy dogter Gianna (13) en sewe ander is laas maand in ’n helikopter crash dood. ’n Privaat begrafnis is op 7 Februarie in Orange County gehou. Voor ’n crowd van 20 000 het Bey “XO” perform, maar “laugh­ing into you” pleks van “crash­ing into you” gesing. Sy het ook “Halo” se lirieke aangepas en vir Kobe se weduwee, Vanessa, gesê: “I can feel it/ He will be your/ She will be your halo.” Bey ken Vanessa en Kobe al sedert 1999. Opbrengs Ek sien op Daily Mail van die ander celebs wat daar was, is Magic Johnson, Kanye West, Kim Kardashian, Jennifer Lopez en Alex Rodriguez. Die opbrengs van die kaartjieverkope gaan geskenk word aan die Mamba & Mambacita Sports Foundation. Jimmy Kimmel het almal verwelkom, waarna ’n betraande Vanessa die rouklaers toegespreek het. Sy en Kobe was sedert 1999 saam en het vier kinders. “Hy was alles vir my,” het sy gesê en bygevoeg God het geweet Kobe en Gianna sou nie sonder mekaar kon leef nie. “Babe­, sien om na ons Gigi,” het sy gevra. Vanessa dagvaar die eienaar van die helikopter. Sy voer aan die pilot was nalatig. Foto’s van die event kon eers uitgereik word nadat Beyoncé haar blessing gegee het. Sedert onvleiende Super Bowl-foto’s van haar in 2013 versprei is, reik Bey gewoonlik haar eie edited foto’s uit.