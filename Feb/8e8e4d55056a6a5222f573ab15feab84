LEDE van Operation Lockdown se National Intervention Team het in Mfuleni ’n groot slag geslaan. Volgens ’n woordvoerder van die polisie, brig. Novela Potelwa, het die span ’n voertuig met verdagte insittendes gesien. “Die mense het weggejaag. Die span het die kar in Jokozelastraat, Mfuleni, gestop. “Die voertuig is deursoek en die polisie het afgekom op ’n R5-geweer, ’n R5-magasyn en 23 patrone.” Volgens Potelwa is vier verdagtes gearresteer. Hulle is van 21 tot 26 jaar oud. Die vier is aangekla vir die besit van ’n onwettige vuurwapen en koeëls. Hulle sal in die Blue Downs Hof verskyn.