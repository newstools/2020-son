FRANCOIS “Blommie” Johannisen wat sowat vier jaar gelede 'n verdagte in 'n dubbele moordsaak was en later vrygelaat is, is voor sy huis in Hawston doodgeskiet. Die dubbele moord het by 'n die bike rally in Hawston plaasgevind. Son het in 2016 oor Blommie, 'n vermeende 28's-bendelid en perly poacher, berig. Blommie is destyds kort na sy arrestasie deur die Hermanus-polisiestasie vrygelaat, voordat hy in die hof kon verskyn, oor daar glo geen bewyse was dat hy betrokke was by die moorde nie. Johannisen is volgens 'n bron, wie gevra het om anoniem te bly, by sy huis in Hawston doodgeskiet. Volgens die bron het vier verdagtes in 'n kar by Blommie se huis opgedaag en twee van hulle het uitgeklim. Die twee verdagtes het na bewering gemaak asof hulle iets het om te verkoop aan Blommie. Volgens die bron het Blommie die deur oopgemaak en hulle het losgebrand op hom voordat hulle van die toneel gevlug het. Op sosiale media het mense hulle skok oor sy dood gedeel en wonder wie so iets aan Blommie sou doen. Ter selfde tyd het mense ook hulle meegevoel met die familie en vriende van Blommie gedeel.