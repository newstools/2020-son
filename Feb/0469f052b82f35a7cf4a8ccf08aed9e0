TWEE gesinne sit steeds met vrae nadat hulle geliefdes na bewering hulle eie lewe geneem het in polisie-aanhouding. Die pyn sit vlak in Maria Augustyn se oë nadat haar seun, Vernon (38), hom na bewering in die Wellington-polisieselle gehang het. Die tragedie het die familie se lewe drie maande gelede omver kom gooi en hulle kan steeds nie closure kry nie. Die bedroefde ma sê: “Ek kan nie slaap nie. Ek sit elke aand regop in my bed en wonder wat gebeur het.” Gewerk Augustyn kan nie glo dat haar geliefde seun en pa van drie seuns sy eie lewe sou vat nie. Haar dogter, Mariaan, sê: “My broer was ’n wonder­like mens en het vir sy familie gewerk. “Ek glo diep in my hart dat hy nie sy eie lewe sou vat nie. Hy was vol lewe. Daar was geen neigings van selfmoord nie.” Volgens Mariaan het die familie besluit om die polisie op 28 September te ontbied. Dit was om haar broer op te laai omdat hy gedrink en ’n bietjie oproerig geraak het by die huis. Sy vertel: “Die polisie het hom 16:00 opgelaai sodat hy net kon gaan afkoel in die selle. “Hy is toe weg met hulle en ons het verwag dat hy tussen 20:00 en 21:00 by die huis sal wees.” Augustyn sê Vernon het toe nie daardie nag by die huis aangekom nie. Volgens haar het die cops hulle die volgende dag 15:00 die hartseer-nuus kom oordra. Augustyn sê: “Die polisie het gesê Vernon het homself met sy T-shirt opgehang. “Die einste T-shirt is nou in ons besit en vir ons lyk dit asof dit regdeur die middel voor van sy lyf afgesny is en nie afgeskeur is, soos hulle dit wil laat lyk nie. “Dit het gekom as ’n groot skok vir ons. Hy moes dan net afgekoel het, maar nou is hy skielik dood.” Maria sê sy het “ ’n kolonel” gevra om Vernon se lyk te sien, maar dié het gesê hy wil nie hê die familie moet hom aanskou nie. Sy vertel: “ ’n Paar dae later kon ons hom in die morgue net deur die glas sien. “Met sy begrafnis het ek opgemerk daar is ’n blou kol in sy gesig en bloed in sy neus. “Die begrafnisondernemers het soos body­guards om die kis gestaan en gesê hulle het instruksie gekry dat ons nie aan hom mag vat of hom verder ondersoek nie.” Mariaan sê: “Dit was groot red flags vir ons dat iets groot fout is. Die groot vraag is: Wat het hulle probeer wegsteek?” Volgens sers. Noloyiso Rwexana, ’n polisiewoordvoerder, bestudeer die Wellington-speurders die geregtelike doodsondersoek en hulle ondersoek die omstandighede rondom Vernon se dood. Dis nadat ’n man hom na bewering met ’n tracksuit-broek in ’n Paarl-polisiesel gehang het. Rondes Volgens ’n ingeligte is Christopher Dennyssen (50) op 31 Januarie by sy woning in Groenheuwel gearresteer vir oproerige gedrag. Die ingeligte sê toe polisiebeamptes later hulle rondes in die polisieselle doen, het hulle afgekom op Dennyssen se liggaam. Hy het hom na bewering met sy tracksuit-broek aan die sel se hek gehang.