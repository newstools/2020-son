TYSON Fury sê sy loopbaan sal “volmaak” wees as hy dit met ’n kragmeting teen Anthony Joshua kan afsluit. Fury het Saterdagaand in Las Vegas die nuwe WBC-kampioen geword toe hy Deontay­ Wilder oordonder het. Joshua is die houer van die ander vier wêreldlig­game se gordels. Intussen sê die promotor Frank Warren Wilder het reeds aangedui hy wil ’n rematch hê. “Dus hoop ek ons is op pad na ’n Wilder vs Fury III. Dis sal uiters opwindend wees,” sê hy. Wilder is direk ná sy nederlaag na die hospitaal geneem vir ’n besering aan sy linkeroor. Oorlogspad Aan die einde van die vyfde ronde het daar bloed uitgeloop wat die vermoede laat ontstaan het dat sy oordrom gebars het. ’n Ander Britse swaargewig, Dillian Whyte, is intussen op die oorlogspad om Fury aan te durf. “Ek gee nie om wat Fury dink en wat Joshua dink nie. “Ek is die eerste aanspraakmaker op die titel en verdien nou my kans. “Ek het hard gewerk om te kom waar ek is. “Dit is niks meer as reg as ek Fury se volgende teenstander word nie.” Fury kan £100 miljoen (sowat R1,9 miljard) verdien as hy Joshua in die “geveg van die dekade” sou pak.