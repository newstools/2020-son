TWEE mans is dood en nog een is in 'n kritieke toestand in die hospitaal nadat hul kar Vrydagaand 'n boom op die M3 in Bishops Court in die Wes-Kaap getref het. Met die paramedici se aankoms op die toneel om 23:45 het die twee mans, wat in hul 30's was, in die kar vasgesit. Hulle was reeds dood. Die derde passasier is deur die Wes-Kaap se nooddienste behandel voordat hy na 'n provinsiale hospitaal is vir verdere behandeling. Die omstandighede rondom die voorval is nog nie bekendÂ  nie. - ER24