IN DIE Bo-Kaap gaan die liefdesvure dié naweek hoog brand. Ons verwys natuurlik nou na die show Love and Laughter, met Mujahid George en Waseef Piekaan. Dit word Saterdag en Sondag 20:00 by die Ghoema Theatre gehou. Mujahid, ’n sanger en regisseur, vertel in die maand van die liefde wil hulle “fans op ’n reis vat met liedere wat die liefde opnuut by paartjies gaan laat opvlam”. Hy verklap dit gaan ’n lekker crazy paartie wees met groovy old-school music. Dit sal die eerste keer wees dat Mujahid saam met Waseef optree. Dié komediant is bekend vir sy stories oor Mariam Kerrie en Fransiena van De Doorns. Spring as jy ’n kaartjie wil hê. Daar is nie so baie sitplek nie. Die kaartjies kos R150 elk.