HEILLOF Ministries hou volgende Saterdag in Worces­ter ’n konsert om geld in te samel. Die hoofkunstenaar is niemand anders nie as die 2010-wenner van SA’s Got Talent, James Bhemgee. Ander gospelsangers wat ook gaan deelneem, is Marchelino Phillips, Monique Willemse, Leilani Steyn, Caytline van Staden, Mar­shell Lottering en vele meer. Dié sangers is by ander kerke se kore betrokke, maar hulle is steeds bereid geld te help insamel vir Heillof Ministries. Dié gemeente hou in ’n plakkershok in Roodewal kerk. Die meeste lidmate is bejaardes. Heillof Ministries trek dus finansieel baie swaar. Hulle wil die opbrengs van die konsert gebruik vir herstelwerk en renovations. Kinders Die fundraiser-konsert op 29 Februarie begin 18:00. Dit word gehou in Van Huyssteenstraat, Roodewal. Die kaartjies kos R50 elk vir volwassenes en R25 vir kinders. Vir nog inligting, bel Julia by 084 417 9485.