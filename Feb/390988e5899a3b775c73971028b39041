VIER mense is dood en nog een beseer toe hul trok in Florida, Johannesburg gerol het. Die voorval het Donderdagaand op Albertina Sisulu Road gebeur. Russel Meiring, ER24-woordvoerder, sê paramedics het om 23:15 op die toneel aangekom met die trok wat in 'n sloot langs die pad gelê het. Meiring sê die man en vrou binne die trok het aan hul beserings beswyk en is op die toneel dood verklaar. "Die drie pasiënte wat buite die voertuig gelê het, is ook behandel. Nog 'n man en vrou was in 'n kritieke toestand terwyl 'n ander vrou matige beserings opgedoen het," sê Meiring. Meiring sê die man en vrou wat in 'n kritieke toestand was, het toe later gesterf.- News24