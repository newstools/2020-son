ALLE paaie lei Saterdag en Sondag na die William Herbert Sportterrein in Wynberg wanneer die vrouesokkerklub Spurs FC sy eerste “Cup of Dreams”-toernooi aanbied. Met dit in gedagte het die tournament convenor, Winston Zeederberg, die cream of the crop van vrouesokker- spanne gelok om aan die toernooi deel te neem. Zeederberg is opgewonde oor die toernooi en is vol selfvertroue dat dit ’n jaarlikse instelling kan word. Hy het vroeër dié week aan Son sy plan met dié tweedaagse sokkerfees vir vroue uitgestippel. Zeederberg verduidelik: “Ons onderneem om baie dinge­ te probeer bereik, maar ook ons jeug op die seniorvlak die opportunity te gee om nie net sokker saam te speel nie, maar ook die byeenkoms te gebruik om hul eie talente te showcase. “Wie weet, dalk is dit die deur om eendag big time beroepsokker te gaan speel of vir die nasionale span uit te draf. “Dit is wat ons beplan en ek is vol vertroue dat die ‘Cup of Dreams’ met dié konsep nog groot dinge vir spelers gaan bereik. “Ons aim is om in die devel­opment van sokker te invest.” Die 16 spanne wat ingeskryf het, is van LFA Cape Town, Tygerberg, Mitchells Plain, Northerns, Heideveld, Mandela Park, Khayelitsha, Manenberg, Rygate, Cape District, Guguletu en Philippi. GROEP A: Portia United, Fish Hoek Ladies, Hotspurs Ladies, Milano Unit­ed. GROEP B: Heideveld Ladies, Invincible Cravenby, RV United, Danger­ous Heroes. GROEP C: Cape Town Roses, Manenberg Ladies, Virgo Ladies, Vasco da Gama. GROEP D: Nova Nacional, South End, Bellstar United, Spurs Ladies.