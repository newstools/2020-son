DIE Texas Rangers, ’n baseball-span, het laas Dinsdag 300 skoolkinders gekry vir ’n “super flush” event by die span se nuwe stadion, waar ál die toilette se kettings gelyktydig getrek is. Konstruksiewerkers en 300 leerders van Arlington het 10:30 met die “super flush” laat waai. Hulle het honderde kettings getrek om te kyk of die nuwe stadion, Globe Life Field, se plumbing die punch kan vat as duisende besoekers daar hulle besigheid moet doen. Die beamptes sê die toetslopie in die toilette was ’n sukses en die stadion is nou 94% voltooi. – UPI