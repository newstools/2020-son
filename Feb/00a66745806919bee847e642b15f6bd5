’N SAAK van ontvoering en die gebruik van ’n voertuig sonder die eienaar se toestemming, word ondersoek nadat ’n baba Donderdag as vermis aangemeld is. Caylin Allison (10 maande) bly by haar ouma in Sidwell en is laas voor die huis gesien saam met haar oom Clayton Allison (27). Die ouma het later agtergekom haar grys Nissan Micra en Clayton en Caylin is weg. Caylin is by haar pa in Gelvandale opgespoor. Clayton het haar na bewering daar afgelaai, maar hy en die kar is steeds skoonveld.