DIE jong Arendsvlei-akteur Cantona James het Sondag by die spoggerige 10de kykNET Fiësta-prysaand weggestap met die toekenning vir die beste opkomende akteur. Die prysuitdeling is by Artscape in Kaapstad gehou. Die talentvolle Gautenger (21) is beloon vir sy uitmuntende spel in die teaterstukke Slawenhuis 39 en Jakkals en Wolf Onbeperk. Die veelsydige Brendon Daniels – van onder meer Sara Se Geheim, Trackers en Noem My Skollie – het ook ’n groot toekenning losgeslaan. Hy is gekroon as die beste akteur vir sy rol in die teaterstukQueenie-hulle, wat geskep is deur Christo Davids en sy oom Lloyd Davids. Die toekenningsaand is regstreeks op kykNET (DStv-kanaal 144) uitgesaai. Bederf Die gasheer vir die aand, Casper de Vries, was op sy stukke. Hy is bygestaan deur drie mede-aanbieders – Dean-John Smith, June van Merch en Success Lekabe. Die gaskunstenaars, Amanda Strydom, Emma van Heyn, Germandt Geldenhuys, Ilse Klink en Nataniël, het tot die sukses van die aand bygedra. Die gehoor is ook bederf met optredes deur die opera-sangeres Nombulelo Yende, Eet Kreef! (Laudo Liebenberg, Frank Freeman, Mi­khaela Kruger, Schalk van der Merwe en Sheldon Yoko), die komediant Ian Young, die Kaapse Filharmoniese Jeugorkes, die Cape Town Opera Chorus en die New World Dance Theatre. Geluk aan die wenners. Hulle is: Brendon Daniels – Queen­ie-hulle Antoinette Kellerman – Koningin Lear Edwin van der Walt – Koningin Lear Devonecia Swartz – Jakkals en Wolf Onbeperk Brett Bailey – Samson Wolf Britz – Statements After an Arrest under the Immorality Act Christo Davids en Lloyd Davids – Queenie-hulle Sandra Prinsloo – Kamphoer – Die Verhaal van Susan Nell José Dias – Hulde aan Nellie du Toit Cantona James – Slawenhuis 39 en Jakkals en Wolf Onbeperk Jean Theron Louw (beeldhouer) – My Afrika-wilde­honde kykNET-verjaardag­konsert Eet Kreef! (Frank Freeman & Etienne van Rooyen) Samson Queenie-hulle Jakkals en Wolf Onbeperk Koningin Lear Innibos reWOLusie Elize Cawood Janice Honeyman Pieter-Dirk Uys Virginia Davids