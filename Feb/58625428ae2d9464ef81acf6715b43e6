GREGORY Roelf, striker van Cape Umoya United, sê dié span is nou daarop gefokus om sy Eerste Liga-status te behou. Vir die Spirited Ones, soos hulle genoem word, is die lewe net so moeilik soos toe hulle laas seisoen in die liga begin speel het – selfs onder ’n nuwe coach­, Maahier Davids. Umoya, wat 10de geplaas is, verwelkom Jomo Cosmos vandag in die Athlone Stadium. “Ons móét probeer om al ons home games te wen,” benadruk Roelf. “Dit sal ons die vertroue gee in ons away games om dalk spanne te verras.”