’N HOOGSWANGER vrou is een van ten minste vier mense wat teen gistermiddag in Kaapstad vermoor is. Jocelyn “Jossie” Claasen (27) en haar familie was reg om die baba teen Vrydag te ontmoet. In plaas daarvan moet haar ma-hulle nou ’n begrafnis vir haar en die kind hou. Jossie se lyk is gister­ omstreeks 04:40 in ’n oop veld agter Andromeda-weg in Ocean View gevind, sê kapt. FC van Wyk, ’n polisiewoordvoerder. Dit is nie ver van die flatse waar haar boyfriend en kind se pa woon nie, vertel haar ma, Charlotte. Leon Knipe berig dat Charlotte haar dogter omstreeks 01:00 Sondag gesien het. “Sy het opgestaan om vir haar koffie te maak. ’n Paar minute later toe hoor ek die deur gaan oop. “Haar broer het haar nog aangesê om die hond saam met haar te vat,” vertel Charlotte. Charlotte sê haar kind was ’n vriendelike mens wat met niemand sou skoorsoek nie. “Sy en haar vyfjarige seun het hier by my gebly.” Sy huil as sy van haar ongebore kleinkind praat. “My kind was baie opgewonde vir kleintjie se koms. Die baba se klere en als was al reggesit.” Jossie is een keer deur die kop geskiet. Van Wyk sê hulle het ’n moorddossier aangelê. Niemand is nog in verband met die voorval aangekeer nie. Die skietery het ook gisteroggend vroeg plaasgevind, sê Van Wyk. “Die polisie het omstreeks 05:45 by die toneel aangekom. Die slagoffer het op die grond gelê en het reeds aan sy wonde beswyk. ’n Moordsaak is toe geopen.” Messtekery Van Wyk sê hulle ondersoek die moontlikheid dat die voorval bendeverwant is. Niemand is nog aangekeer nie. Dit het in ’n messtekery ontaard en die man is verskeie kere gesteek. Hy is na ’n nabye hospitaal geneem waar hy later aan sy wonde beswyk het. Die voorval het Saterdag omstreeks 21:45 gebeur. ’n Moorddossier is aangelê. Enigeen met inligting oor die voorvalle kan die polisie se StopMisdaad-lyn by 08600 10111 bel.