DIE Bayhill Premier Cup se kwalifiseringsveldtog vir o. 19’s stuur op ’n spannende einde af. Die meeste van dié spanne is nou bekend ná vier maande se geskarrel vir ’n posisie in die finals wat oor die Paasnaweek in Belhar plaasvind. Uitspook Net ag spanne se lot moet nog bepaal word. Hulle is Jordan Callies, Greenwood, Wayside, Wan­derers, Ulana Akademie, JL Zwane, Ubuntu Akademie, Avendale Athletico en Blue Downs Spurs. Die spanne sal sake Sondag in Rocklands op Bayhill se Legacy Sportveld uitspook met die hoop om kwalifisering te verseker. Dis omdat twee van die groepe – groep F en groep?G – uit vyf spanne bestaan en nie vier soos die ander groepe nie. “Dis waarom ons nog Sondag die laaste ronde van ons qualifiers afhandel,” verduidelik PJ Wil­liams, die toernooi-direkteur. “Die toernooi bied vanjaar strawwe kompetisie,” aldus Williams.  