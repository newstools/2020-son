DIS weer tyd vir die plaaslike sokkerseisoen en dinge skop dié naweek af met die Mayoral Cup. ’n Hele paar interessante wedstryde lê voor. Een van die uitstaande wedstryde is tussen die twee Premierliga-spanne van die North­ern Areas Football Association (Nafa) Celtic en Glenville. Aangesit Glenville en Celtic het baie geskiedenis tussen hulle sedert verlede seisoen. Glenville het Celtic ook ore aangesit in die Easter Tournament verlede jaar. So, daar sal beslis vonke wees wanneer die twee mekaar pak. Die voorsitter van Celtic, Wendell Claasen, sê sy span is gereed om die seisoen goed af te skop. Claasen sê: “Ons oefen nou al ’n geruime tyd en het ook reeds vriendskaplike wedstryde agter die rug. “Ons het die naweek teen Shooting Stars gespeel en ’n hele paar doele aangeteken. So, die spelers is minstens aan die gang.” Sondag FC Porto t West Lake – GELVAN 1 (11:45); Chatty t Fairdene – GELVAN 1 (13:30); Wolves t Helenvale – GELVAN 1 (15:15); Hotspurs t Saints – GELVAN (10:00); Park United t Swallows – GELVAN (11:45); Lads t Booysen Pride – GELVAN (13:30); Shooting Stars t Blackpool – GELVAN (15:15); East Side t Shamrocks – GELVAN 2 (11:45); Bloom Callies t Bloemendal United – GELVAN 2 (13:30); Sibanye t Stardrift – GELVAN 2 (15:15); Ebenezer t Fairview Rovers – SAINTS (11:45); Glenville t Celtic – SAINTS (13:30); Bloem Stars Ramblers – SAINTS (15:15). Apex, Windvogel All Stars en Rangers het almal byes.