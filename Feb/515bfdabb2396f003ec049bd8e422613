TAZNE van Wyk se gebroke ouers is te traumatized om te praat. Dit nadat die nuus dat hul agt jarige se lykie Donderdag in die vroeë-oggendure in ‘n stormwaterdrein buite Worcester gevind is. Tazne se dêrra het kort na Son se aankoms by hul ouerhuis vanaf die hospitaal gekom. Sy vrou, Carmen, ontvang nog berading en word by die hospitaal behandel. Brig. Novela Potelwa, 'n polisiewoordvoerder, bevestig in 'n verklaring dat die arrestasie van 'n verdagte en sy ondervraging tot die gru-ontdekking van Tazne se liggaam gelei het. Tazne is op 7 Februarie laas lewend gesien by 'n huiswinkel oorkant haar ouerhuis in Clare-straat in Elsiesrivier. Moyhdian Pangarkar wie laas saam met die kleintjie gesien is, is Maandagaand by 'n B&B in Cradock gearresteer. Hy het gister in die Cradock-landdroshof verskyn en intussen na Kaapstad vervoer. Potelwa sê die 54-jarige verdagte sal nou van moord aangekla word en Vrydag in die Goodwood-landdroshof verskyn. Lt.gen. Yolisa Matakata, provinsiale polisiehoof, erken: "Die arrestasie gaan Tazne nie terugbring nie. Die tronkstraf van die verdagte sal wel 'n sterk boodskap aan voornemende oortreders stuur. 