MAHER al Barwani (28) het met sy motorfiets deur meer as 100 lande gery om vrede te verkondig. Ganief Hendricks, nasionale parlementslid van die party Al Jama-Ah, het Al Barwani vandeesweek by die parlement verwelkom. Al Barwani het dié week in die Kaap aangekom nadat hy net in Afrika deur 18 lande gery het. Hy’t die wêreld al sedert 2011, toe hy maar 19 jaar oud was, platgery. Hy vertel: “Ons ontslape sultan, Qaboos bin Said van Oman, was ’n man van vrede en het nie toegelaat dat iemand mense van ander gelowe beledig nie. “Volgens ’n kredietgraderingsagentskap is my geboorteland die tweede vreedsaamste land naas Kanada. “Ons sultan het die leiers van lande wat in konflik met mekaar was, uitgenooi na sy kasteel, waar hy probeer het om hulle griewe te help oplos. “Hy’t die Palestyne en Israeli’s ook probeer oorreed om vrede met mekaar te maak. “Toe my sultan sterf, het ek besluit om my regering se boodskap van vrede na die wêreld te neem. “My boodskap van vrede is dié van my sultan, Qaboos bin Said, en ek verkondig dit aan die wêreld. “Die sultan van Oman was meer as $700 miljoen (sowat R10,4 miljard) werd en wou behoeftiges help. “Hy was baie sereen en het die land se vorige streng wette beëindig. Hy het ons land se ekonomie verbeter. “Ons sultan het sy eie orkes van 120 lede gestig as ’n teken van vrede. Slaapplek “Ek was lief vir my sultan en nou doen ek wat hy sou gedoen om vrede in die wêreld te bring.” Al Barwani sê mense regoor Afrika het hom gehelp met slaapplek en geld.