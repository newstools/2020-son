NOG ’n kind is dood nadat ’n staalhek op hom geval het. Abdul Mutaulib Henry (8), ’n gr. 2-leerder van die Primêre Skool Portland in Mitchells Plain, is Saterdagmiddag dood. Die swaar skuifhek van die gesin se bure het op hom geval toe hy en sy suster op pad huis toe was van die winkel af. Abdul het ernstige kopbeserings opgedoen en sy brein het erg geswel. ’n Groep mans het hom te hulp gesnel en die swaar hek van hom af gelig. Volgens omstanders is hy met die ambulans na die hospitaal geneem, maar hulle moes lank wag vir die ambulans om op te daag. Abdul het nog dieselfde dag in die hospitaal weens sy beserings beswyk. Die cops het intussen ’n geregtelike doodsondersoek aangevra. Dit is die tweede voorval in ’n kort tydjie waarin ’n hek op ’n kind val. Die voorval het by haar ouma se huis in Waterbergweg gebeur. Volgens ’n familielid het die hek ontspoor terwyl dit besig was om toe te gaan. Carly het in daardie sta­dium verby die hek geloop en dit het op haar geval. Die huismense kon nie betyds keer dat die hek op haar val nie. Sy is op die toneel dood nadat paramedici tevergeefs probeer het om haar lewe te red.