STEVE Barker, Stellenbosch se coach, het erken die Nedbankbeker-reeks is ’n “wel­come relief” vir die Premier­liga newbie. Dis omdat die aanloklike bekerreeks Barker nou die geleentheid bied om sy span te verfris deur sy fringe-spelers ’n kans te gee om hulle staal te toon. Die baas van Stellies voer hierdie juggling act uit met een oog op die Premierliga-veldtog. Natuurlik dra beserings aan sleutelspelers ook by tot Barker se besluit. Stellies het ook die luck of the draw gekry met ’n tuisloting teen Eric Tinkler se Maritzburg United. Die ronde van die laaste 32 spanne word Vrydag (19:30) in die Athlone Sta­dium beslis. Barker is van mening dat hy sy span moet juggle en hulle beoog om ’n “goeie Cup run” te beleef. “Ons wil die persepsie oor ons span verander deur positief en meer ambisieus te wees. “Ons wil begin challenge vir trophies sodat ons ook kan begin talent lok na die klub, en nie net van ons talent afstaan nie,” het Barker gesê. “Ek verwag dat die spelers met meer freedom sal speel en hulself meer op die veld express, jy weet. “Dis mos nie ’n liga-stryd waar jy versigtig moet speel om dalk net ’n punt te kry nie. “Dis ’n Cup game en die spelers moet gebruik maak van die spotlight om naam te maak vir hulself, veral die spelers wat inkom. “Dis nou die kans vir hulle om hand op te steek,” het Barker bygevoeg. Die 50-jarige Barker het ook uitgewys dat hy onder geen illusie is oor die uit­dagings wat die Team of Choice vir hulle gaan bied nie. “Hulle het bewys dat hulle ’n talentvolle span is,” verduidelik Barker verder. “Hulle is tans ook in good nick en ons sal op ons hoede moet wees,” het Barker afgesluit. Intussen het die ervare verdediger Kristopher Bergman gesê dis nog ’n kans vir Stellies om hulle stem dik te maak. “As jy mooi daaroor dink, moet jy net vier wedstryde wen en dan is jy in ’n final,” verduidelik die 31-jarige Bergman. “Ons sien uit na die spectacle en hopelik kan ons gebruik maak van ons tuisvoordeel,” het hy afgesluit.