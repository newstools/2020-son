OMRING deur sowat 60 lyfwagte, almal in pikswart van kop tot toon geklee. Dis hoe die vermeende dikding van security by Kaapse nagklubs, Nafiz Modack, gister die Kaapse streekhof verlaat het. Hy het gister in die hof verskyn waar die afpersingsaak teen hom en sy mede­beskuldigdes, Colin Booysen, Ashley Fields en Jacques Cronje, uitgegooi is. Die vyfde beskuldigde, Carl Lakay, is intussen doodgeskiet. Son het voorheen berig dat Radley Dijkers, brandmanager van die Grand Africa Café & Beach Restaurant, getuig het dat Lakay die sekuriteitsmaatskappy TSG Security Group verteenwoordig het toe hy hom (Dijkers) en sy general­ manager ingelig het hulle sal security by die restaurant­ oorneem. Dijkers het getuig hulle het TSG tussen April en November tussen R60 000 en R70 000 per maand betaal vir hulle dienste. Landdros Byron­ Pedro het met die vier beskuldigdes se lawyers saamgestem dat die staat nie genoeg bewyse het dat hulle die restaurant wou afpers nie. Onderhandelinge Al vier is daarvan beskuldig dat hulle sowat R90 000 van die restaurant geëis het vir sekuriteitsdienste vir ’n event op 4 November 2017. Die hof het egter bevind dat die bedrag betaal is as gevolg van onderhandelinge tussen die onderskeie partye. Pedro het verder ook gesê hy vind dit snaaks dat niemand tussen 2 April 2017 en 4 November 2017 gekla het oor die dienste wat die sekuriteitsmaatskappy verskaf het nie. “Die staat se bewyse is onder die drumpel,” sê Pedro. Modack sê hy het sy prokureur instruksie gegee om die staat en die restaurant te dagvaar vir R50 miljoen elk. Hy het ook sy prokureur instruksie gegee om die polisie te dagvaar vir “die mors van die staat se tyd en geld, asook die valse sake wat die polisie bou”. Advokaat Bruce Hendricks, Booysen en Fields se lawyer, het gister buite die hof gesê hulle is gelukkig dat die saak nou tot ’n einde gekom het en geregtigheid geskied het. “Die hof het bevind dit was alles besigheidsonderhandelinge, soos normaalweg,” sê Hendricks.