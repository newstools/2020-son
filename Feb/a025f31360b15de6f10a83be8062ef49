TALLE ouers van leerders wat steeds nie by skole geplaas is nie, het gister vier hoërskole in die Strand toegemaak. Die ouers het by die Sekondêre Skool Khanyolwe­thu in Lwandle begin. “Die skool was al aan toe die ouers inkom en ons uit die klasse sit. Die onderwysers kon niks doen nie. “Ons het ons skoolsakke gevat en gemaak soos hulle sê,” sê ’n matrikulant van dié skool. Die leerders het by die ouers aangesluit. Dieselfde is by die Nomzamo High School gedoen. Daarna is die optog met die leerders na die senior sekondêre skole Rusthof en Strand. Teen 11:00 was al die skole leeg. Die leerders het verward in hulle uniform rondgestaan. “Ek weet nie hoekom ons uit die skool kom haal is nie. Ons het saamgeloop vir die fun, maar nou gaan ons huis toe,” vertel ’n leerder van Strand Sekondêr. Giaronisa Julies van Broadlands Park, die woonbuurt oorkant Rusthof Sekondêr, sê sy moes baklei om haar kleinkind in die skool te kry, want daar is aan haar gesê daar is nie plek in die skool nie. Volgens van die ouers wat met Son gepraat het, staan daar baie klaskamers leeg by die skool, maar die onderwysdepartement weier om meubels en onderwysers te verskaf. Patricia Booysen, ook ’n inwoner van Broadlands Park, se haar buurmense se kind het al in Maart 2019 aansoek gedoen vir gr. 8, maar die skool is te vol. Die kind sit nou by die huis. “Maar hulle gedrag teenoor die personeellede en leerders was onaanvaarbaar. “Vensterrame en veiligheidshekke van die Hoërskool­ Rusthof is beskadig. Die onderwysers is ook gedreig.” Sy sê dié gedrag is walglik. “Die tyd wat die leerders in hulle onderrig verloor het, sal nooit weer teruggekry word nie.” Volgens Hammond het hulle verneem die protesaksie is polities gedrewe. “Die voorval het gedurende pouse gebeur. Die leerder se sleutelbeen is in die aanval beseer. Hy is na ’n nabygeleë hospitaal geneem vir behandeling,” het Hammond verduidelik.