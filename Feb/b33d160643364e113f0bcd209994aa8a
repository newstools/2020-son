NET soos die gemeenskap saamgekom het om na Tazne van Wyk te soek, so het hulle Saterdagoggend in hul getalle uitgekom om finaal van haar afskeid te neem. Die agjarige se lewe is kortgeknip nadat sy op 7 Februarie voor haar ouerhuis verdwyn het. Haar lyk is 11 dae later in 'n stormwaterpyp op die N1 buite Worcester gevind. Haar vermeende killer, Moyhdian Pangarker, het haar lyk aan die polisie gaan uitwys. Onder rouklaers in die volgepakte VGK Goodwood-kerk is Bheki Cele, minister van polisie, Nomafrench Mbombo, provinsiale minister van gesondheid, Dan Plato, mayor van Kaapstad asook raadslede en gemeenskapsaktiviste.