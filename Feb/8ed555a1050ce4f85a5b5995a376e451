DELVINA Europa se vermeende moordenaar het Vrydag in die Kaapse hooggeregshof verskyn vir ’n voorverhoor. Dié 35-jarige vermeende moordenaar, Reagan Zietsman, was geklee in ’n rooi T-shirt en het sy kop in die getuiebank laat sak voordat hofverrigtinge begin het. Zietsman is gearresteer nadat Delvina (6) se lykie in die bosse naby haar skool gevind is. Die kleintjie is laas op 24 Maart 2019 lewend gesien toe sy nie ver van die huis af nie met maatjies gespeel het. Son het voorheen berig sy’t na verneem word saam met ’n man die bosse in geloop. Inwoners van Elim en buurdorpies het van daardie Sondag af saam met die polisie na haar gesoek. Zietsman staan tereg op aanklagte van moord en verkragting. Hy het glo voorheen ook ’n jong meisie seksueel aangerand en is daarvoor gestraf. ’n Ander klag van verkragting teen hom is teruggetrek. Hy bly intussen in aanhouding. Williams staan tereg op drie klagte van moord, twee van verkragting en aanranding met die doel om ernstig te beseer. Son het in Julie laas jaar eksklusief berig dat Wil­liams erken het hy’t Natalie Jonkers, Maria Isaacs en Chantell Matthysen vermoor. Die hof het verneem daar is ’n moontlikheid dat Williams ’n pleitooreenkoms met die staat sal aangaan, maar dit sal eers by ’n volgende geleentheid bevestig word. Williams se saak is tot 5 Oktober uitgestel.