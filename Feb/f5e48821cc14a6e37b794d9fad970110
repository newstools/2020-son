EEN van die vermeende moordenaars van die 78-jarige Denise Marlene Webber was nog half­gesuip toe die polisie hom oor die moord wou uitvra. Die moordbeskuldigdes is Fikile Mengo, Mkhuseli Ngqanda, Thanduxolo Vuma­zonke en Sinethemba Nenembe. Webber is in Augustus 2015 in haar huis in Kabegapark vermoor. Nenembe dien ’n lewenslange vonnis uit vir sy aandeel aan die moord op Jayde Pana­yiotou in April 2015. Vumazonke is die neef van Sizwe Vumazonke, wat ook by die moord op die jong skool­juffrou betrek is. Kol. Stefanus de Bruyn het gister getuig Vumazonke is op 30 Augustus 2015 by die New Brighton-polisiestasie in hegtenis geneem. Volgens hom het ene sers. Ferreira sy grondwetlike regte daar aan hom verduidelik. De Bruyn het gesê kort nadat die aantyging van moord aan Vumazonke gestel is – en nog voordat hy kon respond – het hy besef Vumazonke is nog onder die invloed van drank. Volgens De Bruyn het Vumazonke hom meegedeel hy het die vorige aand gepaartie en hy het nie geslaap nie. De Bruyn het toe om dié rede besluit om nie die onderhoud voort te sit nie. Hy het gesê hy het die feit dat Vumazonke ook nie sy samewerking gegee het nie aan die alkohol toegeskryf. Volgens De Bruyn is die omstandighede rondom die voorval gevolglik nie met Vumazonke bespreek nie. De Bruyn het gesê die polisie het toe besluit om Vumazonke in die polisieselle te los. Sy lawyer, Zolile Ngqeza, het aan De Bruyn gesê dis sy kliënt se instruksie dat hy nooit die kans gegun is om saam met die polisie te gaan toe sy huis deursoek is nie. De Bruyn het gesê weens die toestand waarin Vumazonke in daardie stadium was, het die polisie nie die betrokke versoek aan hom gerig nie. Ngqeza het dit toe aan De Bruyn gestel dat Vumazonke sou ingestem het as die polisie hom gevra het om hulle na sy huis te vergesel. Volgens De Bruyn is die soektog in Vumazonke se huis in die teenwoordigheid van sy familie geconduct. Ngqeza het voorts gesê dis sy kliënt se instruksie dat die polisie hom nie gevra het of daar enige iemand by sy huis is toe hulle op pad was om dit te deursoek nie. Volgens De Bruyn kan hy nie onthou of Vumazonke daaroor uitgevra is nie; dit was maar ’n kans wat hulle gevat het. De Bruyn het voorts gesê hy was nooit van plan om Vumazonke die next dag hof toe te neem nie omdat daar nog prosedures was wat af­gehandel moes word. Eric Skepe, Ngqanda se lawyer, het De Bruyn kruisondervra. Hiertydens het De Bruyn gesê toe die polisie Ngqanda se huis deursoek het, het hulle afgekom op ’n rits items. Dit het juweliersware in­gesluit. Volgens hom weet hy nie presies waar Ferreira, die ondersoekbeampte in die saak, hierdie jewellery gevind het nie. De Bruyn het gesê Ferreira het aantekeninge gemaak van al die items waarop beslag gelê is. Volgens hom weet hy nie of Ferreira foto’s van die items geneem het nie. De Bruyn het getuig ’n kleindogter van Webber het van die items geïdentifiseer. Die saak dien voor regter Irma Schoeman. Adv. Ma­rius Stander kla aan.