KLEIN Tazne van Wyk (8) van Elsiesrivier word sedert Vrydag vermis. Die meisietjie is laas in Clairestraat in Connaught Estate gesien. Volgens inligting het haar ma Vrydag ná werk by die huis gekom en aan die pa gevra waar die kind is. Hy het gesê die kind is winkel toe, maar het nog nie teruggekeer nie. Ten tyde van haar verdwyning was sy geklee in ’n wit toppie en rooi shorts. Sy het ’n operasie-litteken aan haar linkerhand en ’n tand in haar boonste kaak is uit. Mense met inligting word gevra om sers. D Franks by 082 334 8772 te bel of Pink Ladies by 072 214 7439. Hulle kan ook 083 378 4882 of 08600 10111 skakel.