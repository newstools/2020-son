MOYHDIAN PANGARKAR het Woensdag op aanklag van ontvoering in die Cradock-landdorshof verskyn. Pangarkar word in verband met die verdwyning van Tazne van Wyk gekoppel. Hy is laaste saam met die agt-jarige gesien kort voordat sy op 7 Februarie vanaf 'n huiswinkel oorkant haar ouerhuis in Clare-straat in Elsiesrivier verdwyn het. Pangarkar het sedertdien van plek tot plek gevlug voor hy Maandagaand in Cradock gevang is. Ingeligtes na aan die ondersoek vertel aan Son dat sy eksvrou hom na die dorp gelok het en hy is by 'n B&B gearresteer. Intussen het Pangarkar, wie op 'n lasbrief gearresteer is, ontken dat hy die meisie gevat het. Die lasbrief is uitgereik nadat hy gefail het om in die Worcester-hof op 'n aanrandingsaak te verskyn. Kapt. F.C. van Wyk, 'n polisiewoordvoerder, bevestig Woensdag se hofverskyning. "Pangarkar sal nou na die Kaap vervoer word, waar hy binnekort in die hof sal verskyn. "Die soektog na Tazne duur intussen voort." 