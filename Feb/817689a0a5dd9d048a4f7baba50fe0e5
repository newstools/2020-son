DIE Chilli Boys het Woensdagaand in die Nelson Mandelabaai-stadion die perfekte begin gemaak tot die 2020 Nedbank Cup deur die verdedigende kampioen, TS Galaxy, uit te skop. Hoewel die nat weer nie vir die beste toestande gemaak het nie het Chippa met n 3-0 oorwinning verseker dat Dan Malesela nie kon dans in sy vorige tuis stadion nie.Â Galaxy het die gewone Malasela tipe sokker gespeel met vinnige balbesit, maar het min gelewer op die aanval. Beide spanne het gesukkel in die eerste helfte om enige goeie ritme te handhaaf en Chippa se doelskieter Ruzaigh Gamildien het 'n gulde geleentheid vroeg in die wedstryd verbrou. Hoewel hulle gesukkel het moes beide spanne wel doele aangeteken het in die eerste helfte tog het dit 0-0 geeindig. Na 'n stadige begin tot die tweede helfte het die Chilli Boys se klas stadig maar seker begin wys. Chippa het paar goeie bewegings aan mekaar gesit met Galaxy se speler wat duidelik moeg begin word het. Dit was egter 'n pragtige individuele poging van Gamildien wat die klein tuisskare op hul voete gebring het. Hy het van buite die boks 'n curling shot gevat wat Galaxy se doelwagter geklop het. Daarna het Chippa bly aanval en dit was nie lank nie na Silas Maziya een van Chippa se sterre die seisoen n goeie cross aangee vir Austine Kwem gegee het om af te rond. Kort voor die einde het Gamildien en Kwem weer goed gelink om Chippa se derde doel aan te teken.