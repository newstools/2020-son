DIE Stad Kaapstad se biblioteek en die inligtingsdiens het kragte saamgesnoer met ander vennote, en die World Read Aloud Day (WRAD) aangebied. Die WRAD is in 2010 deur die NPO LitWorld gestig en groei nog elke jaar. Die event is in die Company’s Garden gehou en daar is stories vertel, gesing, gedans en kinders se gesigte is geverf. Verskeie biblioteke, recreation-parke en kuns-en-kultuurdepartemente het deelgeneem. Die NPO’s Nal’ibali, Read2Rise en plaaslike skole het ook deel daarvan uitgemaak. Zahid Badroodien, mayco-lid vir gemeenskapsdienste en gesondheid, sê kinders kan net voordeel daaruit put deur te lees. “Buiten dat skills met geletterdheid beter raak en tale verbeter, help lees om jou geheue en konsentrasievermoë ook te verbeter. “Dis nie net pret vir die kinders nie, maar hulle leer sommer terwyl hulle entertain word.”