YSIGE weer het gemaak dat dit dié week iguanas reën in Florida. Toe die temperatuur by 4 °C draai, het dié reptiele se metabolisme so stadig geraak dat hulle nie kon beweeg nie. Toe neuk hulle uit bome. En as een op jou val, kan dit gevaarlik wees, want ’n Iguana kan tot 1,5 m lank word en tot 9 kg weeg. Dis ook nie al gevaar nie. Selfs ’n gevriesde iguana kan jou krap, byt of jou met hulle stert ’n hou gee. Nietemin het barmhartige samaritane hulle help opwarm. – vice.com