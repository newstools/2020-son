GARDENS is steeds op soek na sy eerste oorwinning in die Oos-Kaapse Super14-kompetisie. Dis nadat hy Saterdag in die Derrick Ferreira Stadion die derde agtereenvolgende wedstryd vasgeval het. Swallows het hom met 18-21 geklop. Swallows bly dus steeds onoorwonne ná hulle eerste drie wedstryde. Hoewel Gardens se gesukkel voortduur, sê die span se breier, Kevin Godfrey, die manne het baie beter gespeel as verlede week. Godfrey sê: “In terme van ons vertoning het ons baie beter gevaar en daaroor is ek bly.” Die breier sê hulle is steeds besig om jong spelers te kweek en dít is hulle groot fokus sover. Hy reken egter dit gaan beter as wat die uitslae toon. Benewens dit het Gardens twee spelers verloor in die wedstryd. Volgens die breier het sy span goed gedoen om met 13 manne te speel. Opgestaan Godfrey sê gedurende dié wedstryd het 10 van sy seniors spelers in die stand gesit en die game gekyk. Hy meen: “Ons jong spelers het goed opgestaan teen die Gold Cup semi-finalist en dit wys dat die jong spelers besig is om te groei, en dís belangrik vir ons.” Daar is ook steeds geen ruskans vir Swallows nie. Hulle pak die taai Trying Stars volgende week.