DIE Brumbies kon in Canberra net nie uithou vir ’n sege nie. Die Highlanders het hulle Saterdag in die doodsnikke met 23-22 geklop. Ondanks die Brumbies-haker Folau Fainga’a se driekuns het die Highlanders volgehou. Aan die einde het die Brumbies probeer klou aan ’n voorsprong van 22-16, maar moes toe ’n geel kaart afstaan. Teariki Ben-Nicholas, HIghlanders-plaasvervanger, het toe gaan druk vir ’n telling van 22-21. Ioane het verdoel. Puntemakers: HIGHLANDERS - drieë: Jona Nareki, Teariki Ben-Nicholas; doelskoppe: Josh Ioane (2); strafdoel: Josh Ioane (3). BRUMBIES – drieë: Folau Fainga’a (3); doelskoppe: Noah Lolesio, Ryan Lonergan; strafdoel: Lonergan.