DIE identiteit van drie mense wat die afgelope naweek uitgebrand is, is nog nie bekend gemaak nie. Brig. Novela Potelwa, polisiewoordvoerder, sê "sover het die ondersoek nie die identiteit van die oorledenes vasgestel nie omdat hulle erg gebrand is". Potelwa sê die motief vir die moorde Sondag in Hillview in Muizenberg is ook nog onbekend. Potelwa sê die situasie in die area was Sondagaand nog gespanne. "Geen verdere voorvalle is oornag aangemeld nie, maar die polsie bly nog in die area as voorsorgmaatreël," sê Potelwa.- News24