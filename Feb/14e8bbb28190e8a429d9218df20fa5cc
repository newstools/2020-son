DIE Derde Liga-stryd tussen Cape Town City en Greenwood Athletic Sondag op Malta Park was nou wraggies ’n game van twee helftes. Ook het die stryd ’n doelefees opgelewer. Die jong Citizens het ná die 90 minute uiteindelik met 4-3 geseëvier. Dit het in ’n stadium gelyk asof City kuikenmoord pleeg soos hy die besoekers van Retreat gelooi het. Dít was nadat Cape Town City teen die rustyd met 3-0 voorgeloop het. Austin Faro, Jade de Bruin, Ashley Nel en Roderick Francis het City se sege verseker toe dié kwartet sukses behaal het. Nederlaag Die sogenoemde “jong Citizens” van Cape Town City het toe in die eerste 45 minute die grondslag vir hulle oorwinning met 4-3 gelê nadat hulle in die rustyd met 3-0 voorgeloop het. City is tans sewende op die punteleer met 18 punte ná 12 wedstryde. Greenwood se nederlaag het hom met 19 punte ná 12 wedstryde tot die vyfde posisie laat afsak. Hy sal beslis die stukkies moet optel nadat hy laas week ook teen Crystal Palace vasgeval het. Dit moet egter genoem word dat Greenwood se Nathan “Ore” Brown, wat ’n brace aangeteken het, weer die crowd met sy towerspel vermaak het. Intussen het die log leader, Silver Spurs, sy rieme styfgeloop teen Nova Nacional op Hickory Road. Dít was toe die Blue Diamonds vir Spurs met 0-3 gelooi het.