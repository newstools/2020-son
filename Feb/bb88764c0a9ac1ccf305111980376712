CCTV-KAMERAS het cops in die Baai gehelp om twee verdagtes in hegtenis te neem. Dit was in verband met die moord op ’n 34-jarige man van Zwide in die Baai. Kapt. André Beetge, ’n polisiewoordvoerder, sê die lyk van Bongani Hina is onlangs Vrydag in bosse in die Koega-omgewing aangetref. Hy is as vermis aangemeld nadat hy Maandag sy woning in Motherwell verlaat en nooit weer teruggekeer het nie. Sy Colt-bakkie, wat binne met bloed bevlek was, is in bosse agter die Primêre Skool Zwide aangetref. Beetge sê die polisie het die voertuig se nommerplate getoets met behulp van security cameras regoor die Metro. Hy sê ’n foto wat Maandag geneem is, wys twee mans in die gesteelde voertuig. ’n Familielid het die mans geïdentifiseer. Hulle is toe geneem vir ondervraging by die KwaZakhele Polisiestasie. Volgens Beetge het die mans erken hulle het Hina vermoor en die polisie geneem na die spot waar hulle die lyk gelos het. Genl.maj. Dawie Rabie, die Motherwell-polisie se gebiedsbevelvoerder, het die polisie en Metro se soek-en-reddingspanne geloof vir hulle werk. 