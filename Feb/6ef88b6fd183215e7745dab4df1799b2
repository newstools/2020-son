JUSTICE vir die vermoorde Jeremiah Ruiters is al weer delay. In Desember het die Kaapstadse hooggeregshof Amee­rudien Peters skuldig bevind aan die verkragting van en moord op die 17 maande oue Jeremiah. Peters was Jeremiah se ma, Abigail Ruiters, se berk. Abigail is aan kindermishandeling skuldig bevind. Voorvonnisverrigtinge moes die afgelope week begin het, maar dis tot 2 Maart uitgestel. Dié vertraging het glad nie goed afgegaan by Jeremiah se familie nie. ’n Familielid het gesê: “Ons volg die saak al amper drie jaar. “Elke dag, van die begin af, was ons familie by die hof. “Daar was vele uitstellings ná uitstellings, wat die saak verleng en ons meer frustreer het. “Ons is nie eens meer geskok oor die uitstellings nie.” Die familielid het ook gesê die familie het nog baie vrae oor die saak. Dowe “Daar is baie in die verhoor wat vir ons unclear was. Ons het ’n versoek aan die hof gerig om ons vrae te beantwoord, maar dit val op dowe ore.” Die vrou het ook gesê geen vonnis sal goed genoeg wees nie omdat dit Jeremiah nie sal terugbring nie.