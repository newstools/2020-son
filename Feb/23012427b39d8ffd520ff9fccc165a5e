AS JY ’n tjommie soos Beyoncé het, dan is alles moontlik – jy kan selfs 30 kg in ’n japtrap afskud. En as jy my nie glo nie, kyk net na Adele. Volgens die tydskrif Heat het Queen B Adele tips gegee om soveel gewig te verloor. Fiksheidswenke ’n Ingeligte na aan die Britse sangeres pak uit: “Beyoncé is Adele se ultimate ikoon en hulle het gebond oor hulle weight loss journeys. “Sy het haar gehelp met fiksheidswenke, asook om haar ’n ander manier te gee om daarna te kyk deur haar te leer om haar workouts te geniet.” En as jy dink Adele wou gewig verloor om haar eks­man, Simon Konecki, by wie sy ’n seuntjie – Angelo Adkins (7) – het, terug te kry, moet jy weer dink. Haar doel was om mense se asems by die Oscars weg te slaan. En het sy nie?! Ek meen, daai foto wat die joernalis Kinga Rusin van hulle twee gepost het, het my laat twyfel of daai regtig Adele is wat langs haar staan. Geswoeg “Die Oscars was haar aanmoediging om hard te werk sodat sy haar wonderlike vordering kan afshow.” Ek dink ook Adele het hard in die gym geswoeg om reg te wees om haar nuwe musiek aan ons bekend te stel. Sy het in die naweek op ’n vriend se troue gesing en toe laat val dat haar nuwe album in September uitgereik gaan word. Jinne! In September reeds? Ek kan nie meer wag nie.