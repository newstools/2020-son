ONS kan van môreaand af weer voor die kassie sit en ’n lekker local dramareeks geniet. M-Net se trots Suid-Afrikaanse reeks Still Breathing begin môreaand 20:00, net ná die gewilde dating show The Bachelor SA. Die nuwe dramareeks bekyk ’n groep voormalige vriende se liefde, vriendskap, ingewikkelde verhoudings, verraad en diepe geheime. Die vriende het met die jare uitmekaar gedryf, maar dan bring ’n verskriklike tragedie hulle weer bymekaar. In kort handel die reeks oor die liefde, die dood en al die gemors tussenin. Ek was bevoorreg genoeg om ’n sneak peek na die eerste episode te kry en ek moet sê dit is dêm goed. Julle gaan beïndruk wees met veral die rolverdeling en die kinematografie. Wat Still Breathing ekstra spesiaal maak, is dat dit passie­volle Suid-Afrikaanse families showcase. En dié families­ deal met kwessies wat eg Suid-Afrikaans is. Bekroonde Die regisseur van die reeks is Johnny Barbuzano, wat al ’n rits Safta-toekennings agter sy naam het. Hy het al gewerk aan die gewilde The River, The Gift en Izoso Connexion. Dis ’n regte family affair, want Johnny se vrou, die Golden Globe-bekroonde aktrise Tiffany Barbuzano, is die medevervaardiger en die draaiboekskrywer. Verder speel sy Jessica in die stuk – en die egpaar se twee bloedjies, Jamie en Jesse Barbuzano, speel haar kinders. Jessica is ’n superma en ondersteun haar suster, Abi (Kate Liquorish), in alles wat sy doen. Sy sal ook enigiets doen om Abi te beskerm. Brandon Auret vertolk die rol van Danny, die gentle giant in die groep. Hy is ’n liefdevolle man vir Jess en ’n great derra vir hulle drie seuns. Dan is daar die supermodel van die groep, Candice, vertolk deur Shannon Esra. Sy is pragtig, ryk en gefokus op haar loopbaan. Die geliefde komediant en akteur Siv Ngesi vertolk die rol van T-Boss, wat die groep op die regte pad hou. Hy is ’n dokter en het grootgeword met twee ma’s – een wit en die ander swart – vir wie hy ewe lief is. Die Safta-bekroonde aktrise Lorcia Cooper speel ook in die reeks. Sy vertolk die rol van Lucia. Sy sal absoluut enigiets doen om haar tjommies te red en hulle te probeer beskerm teen pyn en trauma. Haar liefde vir justice en equality is haar sterkste bate, maar ook haar grootste gebrek. Moenie die show môreaand misloop nie. O ja, en hou tog maar die snesies naby, want die eerste episode is ’n tranetrekker.