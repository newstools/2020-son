DIE polisie in Bethelsdorp doen ’n beroep op die gemeenskap om hulle te help met die opsporing van die verdagtes wat betrokke was by ’n noodlottige skietvoorval by ’n winkel. Dié voorval het Saterdagaand in Rensburgstraat in Arcadia in die Baaise Northerns plaasgevind. Kol. Priscilla Naidu, ’n polisiewoordvoerder, sê Saterdag omstreeks 22:00 was die 39-jarige winkelier, Morad Hussain, alleen in die winkel. Die winkel was gesluit, maar die serving hatch oop. Die winkelier is verskeie kere getref toe gun shots deur ’n glasdeur afgevuur is. Naidu sê die motief vir die moord is in dié stadium nog onbekend. Volgens Naidu word beweer dat ’n bekende persoon omstreeks 18:30, kort voor die noodlottige skietvoorval, by die winkel ingestap het. Hy het na bewering ’n sigaret gekoop en dit in die winkel gerook. Daarna het hy ’n vuurwapen op ’n vrou (28) wat by die toonbank gestaan het, gerig en op geld aangedring. Die vrou het geweier om vir die man geld te gee en hulle het begin stry. Toe die man by die winkel uit is, het hy die winkel met klippe bestook en ’n glasdeur beskadig. Naidu sê die vrou was besig om ’n saak by die polisie te gaan maak toe die moord plaasgevind het. Die polisie versoek dus sake-eienaars om seker te maak hulle kringtelevisiekameras is in ’n werkende toestand. Dikwels werk kringtelevisiekameras nie of dit record nie. Naidu sê footage van dié kameras help die polisie in hulle ondersoeke. Die polisie doen ook ’n beroep op die gemeenskap om misdadigers nie te beskerm nie, maar hulle eerder aan die polisie oor te gee. Enigeen wat die polisie kan help in hulle ondersoek met hierdie saak, word gevra om speurders by die Beth­elsdorp-polisiestasie te bel by 041 404 3005 of om hulle naaste polisiestasie te kontak. Die Stop Misdaad-nommer kan ook by 086 001 0111 gebel word. Alle inligting sal vertroulik gehanteer word en inbellers het die reg om anoniem te bly. Volgens Naidu het die klaer (25) Vrydag omstreeks 12:30 op die hoek van Kobusweg- en Springbokstraat gestaan toe hy die verdagte – wat aan hom bekend is – gesien het. Die man het in die rigting van die klaer aangestap gekom. Hy het ’n vuurwapen in die hand gehad. Die verdagte het toe op die man – wat in daardie stadium weggehardloop het – losgebrand. Die klaer is skrams in die nek getref. Volgens Naidu is dié voorval bendeverwant.