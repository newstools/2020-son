PAMMIE en nuwe man split ná net 12 dae. Pamela Anderson (52) en Jon Peters (74) is uit en die troupapiere is nog nie eens gefile nie. Hulle het op 20 Januarie stilletjies afgehaak, maar is volgens People ná 12 dae uitmekaar. Die Baywatch babe het in ’n verklaring aan The Hollywood Reportergesê sy en Jon “her-evalueer wat ons uit die lewe en van mekaar wil hê. Die lewe is ’n reis en die liefde is ’n proses.” Hulle “vertrou die proses” terwyl hulle besluit wat om te doen. Volgens Channel24 het die twee mekaar in die 1980’s in die Playboy Man­sion ontmoet. Hulle het eers onlangs begin date. Pamela was al getroud met die sangers Tommy Lee en Kid Rock en die pokerspeler Rick Salomon. Jon was getroud met die aktrise Lesley Ann Warren. Hy’t haar vir Barbra Streisand gelos. Barbs was die inspirasie vir sy fliek A Star Is Born (1976). Jon het die 2018 remake met Lady Gaga en Bradley Cooper vervaardig. Ek wonder of die vinnige split iets te doen het met die ou toppie se ouderdom.