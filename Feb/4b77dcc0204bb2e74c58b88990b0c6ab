GERTY Ryan van Klapmuts tree volgende maand in ’n konsert op, maar vir dié “gospel-mamma” kon dinge so anders gewees het. “Dis net die Here wat my staande hou,” sê Ryan nadat sy ’n operasie in Desember moes ondergaan. Sy vertel: “Ek het so uitgesien na Kersfees, maar die volgende oomblik beland ek in die hospitaal. “Dis daar, in dié tyd van my stryd en seer, waar ek besef het die lewe is kort en dat ons reg met mekaar moet leef. En sorg dat jou verhouding met die Here reg is. “Die Woord sê: ‘Roep my aan in jou benoudheid. Die Here sal jou uithelp, maar jy moet hom eer. Beweeg “My siekte het my lewe tot stilstand geroep en ek het tot die besef gekom wat regtig belangrik is. “Ek kon nie beweeg van die pyn nie, maar die Here bly die Here. “Toe ek daar lê het dit my bygekom – as ons nie ons dinge in die Here beplan nie, is alles tevergeefs. “Ek dank God vir die pad van genesing, want laat ons wandel in vergifnis en liefde en doen wat verwag word van ons.” Ryan tree op 28 Maart by die His Kingdom Christian Church se konsert Gospel Celebration op. Dit vind plaas in die Bellville Civic Centre en begin 19:00. Kaartjies kos R100 by Computicket. Die gaskunstenaars is: August West, HKCC Worship Team en Josua Jansen. Skakel gerus 061 313 8636 of 084 784 6369 vir meer inligting.