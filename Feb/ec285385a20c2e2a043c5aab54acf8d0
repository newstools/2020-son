’N VROU is dood en ’n seuntjie kritiek beseer gelaat ná ’n botsing 
tussen drie voertuie gister op die Vissershokpad naby Durbanville. By ER24 en ander nooddienste se aankoms op die toneel het hulle die motors in die middel van die besige pad gevind. “By
 nadere ondersoek het para­medici gevind dat ’n vrou en ’n seun, wat 
vermoedelik sewe jaar oud is, in ’n motor vasgekeer lê,” sê Russel 
Meiring, ER24-woordvoerder. “Albei was in ’n kritieke toestand.” Meiring sê reddingsdienste moes spesiale toerusting gebruik om die twee vasgekeerde pasiënte te uit te kry. Die vrou het in dié operasie aan haar talle beserings beswyk. Meiring sê: “Niks kon vir haar gedoen word nie en sy is op die toneel dood verklaar.” Nadat die seuntjie uit die motor gehaal is, is hy behandel vir sy beserings en is hy gevorderde lewensondersteuning gebied. Die seun is met die Rooi Kruis AMS-helikopter na ’n nabygeleë hospitaal geneem is. Meiring
 sê die besonderhede rondom dié voorval is nog nie bekend nie, maar 
plaaslike owerhede was op die toneel vir nadere ondersoeke. By nadere ondersoek het paramedici twee mans en twee vroue in die motor vasgekeer gevind. Verklaar Meiring sê die twee mans en een vrou is met talle beserings aangetref en het geen teken van lewe getoon nie Hy sê: “Helaas kon niks vir hulle gedoen word nie en hulle is later dood verklaar.” Omstandighede rondom die voorval is onbekend.