'N 36-JARIGE man van Rietvale in Modderrivier in die Noord-Kaap het vandag in die hof verskyn vir die verkragting en moord van sy 51-jarige ma. Volgens brig. Mohale Ramatseba, 'n polisiewoordvoerder, word daar beweer die verdagte en sy ma het Sondagaand saam gesit en drink. Daar word beweer die man het sy ma toe verkrag en is deur 'n verbyganger betrap. Met die polisie se aankoms op die toneel was die slagoffer dood. Ramatseba sÃª: "Die nadoodse ondersoek toon die slagoffer is verwurg." Die saak is tot 12 Februarie uitgestel vir verdere ondersoek en formele borgaansoek. Die verdagte bly intussen in aanhouding.