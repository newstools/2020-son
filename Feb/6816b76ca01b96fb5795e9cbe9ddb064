NADAT treine vir die meeste van Donderdag nie op die treinspoor beweeg het nie, sal dit nou weer. Prasa het vroegaand sy R6.5m Eskom-skuld betaal. Duisende pendelaars was sedert 11uur Donderdagoggend gestrand toe Eskom skielik die kragtoevoer laat afskakel. Alhoewel Metrorail op sosiale media vanaf omstreeks 17:30 sê 'n beperkte diens is in werking het nog geen treine teen 18:00 beweeg nie. In 'n verklaring Donderdagmiddag sê Riana Scott, 'n woordvoerder vir Metrorail, "Dit is met spyt dat Metrorail pendelaar moet inlig dat die hele Wes-Kaapse spoornetwerk met onmiddelike effek tydelik opgeskort is." Daylin Mitchell, voorsitter van die Wes-Kaapse staande komitee oor vervoer, sê: “Eskom het basies die treindiens se krag afgesit! “Dit is ’n totale skande hierdie!" Dit is nie die eerste keer dat die krag afgesit word nie. Verlede maand en selfs in Desember, kort voor Kersfees, het Eskom ook Prasa se  krag afgesit