PAUL Pogba dink hy kan beter doen as Manchester United. Die meeste Red Devil-ondersteuners het reeds op­gegee op Pogba. Dit sal dus geen verrassing wees as hy Old Trafford in die somer verlaat nie. Pogba het dit duidelik gemaak dat hy dink hy sou in Junie verlede jaar beter as United kon gedoen het toe hy ’n persoonlike promosietoer in Japan gebruik het om die wêreld te vertel hy “wil ’n nuwe uitdaging hê”. Aan die einde van die huidige seisoen is net 12 maande van Pogba se kontrak oor. Dit kan beteken dat United voor die transfer window ’n besluit oor die Fransman se toekoms moet neem. Spanne soos Real Madrid en Juventus het voorheen belangstelling getoon in die Wêreld­beker-wenner. Die voormalige Engelse doelskieter Darren Bent het verlede week gesê hy dink ’n paar teenstanders in die Premierliga kan moontlik ook probeer om die 26-jarige te koop. “Ek dink daar gaan baie spanne wees wat moontlik gaan belang stel,” het hy aan TalkSPORT gesê. “United sal ’n verlies ly, want Pogba sal basies kan kies waarheen hy volgende wil gaan. “As ’n speler soos Pogba, wat nou eers 26 is, beskikbaar word, glo ek baie klubs gaan hom probeer koop.”