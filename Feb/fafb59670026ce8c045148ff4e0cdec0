'N FAMILIE van vyf, wat ontvoer is nadat hul huis in Brakpan beroof is, is ongedeerd gevind. Die familie is in Cleveland in Gauteng gevind. Hul twee voertuie, 'n Mercedes-Benz en 'n Toyota double cab bakkie, is verlate in Katlehong gevind. Die polisie soek nou na drie verdagtes op klagte van huisroof en ontvoering. Kapt. Mavela Masondo, polisiewoordvoerder, sê die bewering is dat die drie verdagtes die woning binnegegaan en die familie met 'n vuurwapen aangehou het. "Die verdagtes het twee TV's, 'n laptop en twee selfone gevat voor hulle met die familie in hul twee voertuie gevlug het," sê Masondo. "Die egpaar (38 en 40 jaar oud) sowel as hul drie kinders (20 maande, 6 en 13 jaar oud) is later in Cleveland afgelaai. Hulle het na die plaaslike polisiestasie gestap en die saak aangemeld." - News24