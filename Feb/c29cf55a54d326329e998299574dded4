DIE Mala Moodaley-kam­pioen, Stardrift, is lus om sy eie voorseisoense toernooi in die sak te druk. Die jaarlikse Stardrift Toernooi is bekend omdat die plaaslike sokkerseisoen daarmee afskop. Die meeste spanne van die Nor­thern Areas Football Association (Nafa) smag daarna om die trofee te lig. Dit dien natuurlik as ’n opwarmer vir al die spanne, maar die bragging rights help met confidence vir die liga-seisoen. Daarom wil die gashere van die toernooi dit self probeer lig. Skop “Ons het laas seisoen die Mala Moodaley-trofee gelig. En ons wil probeer bou op daardie sukses en goed begin,” het die Stardrift-breier, David Norman, gesê. Volgens hom het hulle die voorseisoense oefeninge al ’n geruime tyd agter die rug. Nou wil die manne ernstig begin bal skop. “Ons spelers lyk goed. Ek is beïndruk met hoe ons teruggekom het. Maar as ’n mens titels wen, wil jy natuurlik nie hê jou standaard moet glip nie. Ek is bly oor hoe hard die spelers werk.” Die toernooi vind op 28 Februarie op die Marockweg-sportterrein plaas.