'N PA van Pretoria is die afgelope week twee lewenslange vonnisse in die Pretoria-landdroshof opgelÃª vir die verkragting van sy twee dogters. Die ma gaan ook vyf jaar in die tjoekie deurbring omdat sy dit nie aangemeld het nie. Volgens die nasionale vervolgingsgesag (NVG) was die meisies vier en vyf jaar oud toe die voorvalle plaasgevind het. Die seksuele aanranding van die meisies het aan die lig gekom toe hul dagsorgmoeder bewus geraak het van hul seksuele gedrag teenoor ander kinders. Die kinders het by verdere ondersoek aan haar verduidelik dat hul pa aan hul borste drink as hy dors is. Die dagsorgmoeder het die Sinoville-krisissentrum genader waar die kinders vertel het van hoe hul pa sy vinger in hul privaatdele druk. "Toe hulle hul ma daarvan vertel, het sy eenvoudig net salf aangesmeer en die pa uitgeskel," het die NVG verduidelik. - News24