KLASSE by die Universiteit van KwaZulu-Natal (UKZN) is opgeskort tot verdere kennisgewing. Die UKZN gaan sedert die eerste week gebuk onder gewelddadige betogings. Studente het begin betoog omdat historiese skuld eers betaal moet word voordat hulle kon 
registreer. Altesaam 14 studente is sedertien gearresteer in verband met die betogings. Een van dié studente het reeds in die hof verskyn vir opsetlike 
saakbeskadiging nadat 'n gebou aan die brand gesteek is. Die studente is Sondag ingelig dat daar geen klasse gaan wees nie. Die universiteit sê op hul webwerf registrasie vir voorgraadse- en nagraadse studente gaan voort. Die studenteraad het laas week gesê hulle is min tyd gegee om uitstaande skuld af te betaal. Die universiteit het studente ingelig dat geen student 100% van hul skuld voor registrasie hoef te betaal nie. Volgens die universiteit is die maksimum bedrag van skuld wat voor registrasie betaal moet word, R45 000 en dat byna 70% van leerders 'n maksimum bedrag van R15 000 moet betaal. - News24