COACH Lionel Langenhoven en sy rugbyspan van die Universiteit van Wes-Kaapland (UWK) het twee weke om hulle wonde te lek ná ’n liederlike drag slae in die Varsity Cup-kompetisie. Die Maties het Udubs Maandag in Bellville met 77-5 ’n rugbyles gegee. Dit is die soort nederlaag wat die selfvertroue ’n groot knou gee, veral as jy kort daarna weer moet speel. Gelukkig vir Udubs is hulle loslootjie in vanjaar se kompetisie dalk net betyds. Buig Veral omdat hulle nog net een wedstryd gewen het en in albei hulle Kaapse derbies die knie moes buig. Eers teen die Ikeys en nou die Maties. Dinge raak ook nie makliker nie. Ná die loslootjie travel Udubs Bloemfontein toe om die CUT Ixias te pak. Die UWK se volgende game teen UJ word in Johannesburg beslis. Ondanks Udubs se harde pad verdien spelers soos Adrian Paarwater (agsteman), Kea­gan Fortune (losskakel), Lundi Msenge (vleuel) en Gilroy Philander (heelagter) pluimpies vir hoe hulle sover dié seisoen speel.