DRIE punte skei die wedloop van die top-drie spanne in die Westelike Provinsie om die Premierliga-krieketkroon. Die voorloper, Cape Town, staan met 59 punte ná 16 wedstryde bo-aan die punteleer. Hy speel môre in Plumstead gasheer vir Strandfontein. Al beklee Strandfontein die 10de plek, kan hy vir ’n opskudding sorg. Strandfontein het laas week met Bellville afgereken deur hom vir ’n skamele 65 lopies uit te haal. Hy het die wenteiken met net twee paaltjies plat bereik. Rostill Wessels het 4/20 in 3.4 beurte laat kantel. Cape Town het die UWK-span met 113 lopies afgestof. Die kampioen, Durban­ville, (derde) pak UCT in ’n wegwedstryd. Só lyk die fixtures: Suidwestelike Distrikte: George t Knysna Cavaliers Promosieliga Afdeling A-eindstryd: Mosselbaai Sussex t Riversdal Westelike Provinsie: Premierliga: Victoria t WP Cricket Club; Langa t Rondebosch; UCT t Durbanville; UWK t Brackenfell; Bellville t Claremont; Cape Town t Strandfontein Sondag: UWC t Claremont Boland: Premierliga: Maties t Stellenbosch en Distrikte; Paarl-Oos t Paarl; Robertson t Coronation; Van der Stel t Wellington; Victorians t Vredenburg-Saldanha. Sondag Maties t Victorians