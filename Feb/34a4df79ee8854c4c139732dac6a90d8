’N OOS-KAAPSE man wat glo ’n bejaarde vrou verkrag het, is dood nadat lede van die gemeenskap hom bygekom het. Die voorval waarin die 35-jarige man dood is, het by ’n lokasie naby Ngqeleni gebeur. Kapt. Dineo Koena, ’n polisiewoordvoerder, sê inwoners het vroeg Saterdagoggend die 70-jarige vrou gaan help nadat sy aangerand en verkrag is. Gesteek Die man het ook gedreig om die vrou te steek. Koena sê die vrou het egter daarin geslaag om die mes van haar aanvaller af te vat en het hom toe daarmee gesteek. Kort daarna het die gemeenskap die man beetgekry en aangerand. Die polisie het hulle weer uitgespreek teen voorvalle van mob jus­tice. Hulle sê diegene wat hulle hieraan skuldig maak, sal gevang word.