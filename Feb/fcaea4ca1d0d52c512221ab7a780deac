Die metaalwerkersvakbond Numsa aanvaar nie Telkom se redes vir hoekom hy 3 000 werkers wil aflê nie. Numsa het laas Woensdag en Donderdag met Telkom se bestuur vergader oor die beplande afleggings. Die vakbond is ongelukkig dat hulle nie ten volle verteenwoordig was by die eerste konsultasies tussen Telkom en vakbonde nie. Die vakbond sê dat die kommissaris ingestem het dat Numsa tydens toekomstige samesprekings teenwoordig sou wees. Telkom het tot dusver die trae ekonomie blameer vir die besluit om werkers af te lê. Phakamile Hlubi-Majola, Numsa-woordvoerder, sê Telkom moet bewys hoe dit hulle prestasie gaan help deur werkers af te lê. - EWN