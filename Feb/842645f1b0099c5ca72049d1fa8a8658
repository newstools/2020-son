’N TREIN driver wat in Januarie op die Bellville-stasie aangeval is, veg om die gebruik van sy een arm te behou. Hy ontvang steeds behandeling en moet nog ’n maand wag om te sien wat die resultate sal wees. Die hoofsekretaris van die unie Untu, Steve Harris, sê die driver, Fanie Louw, het gesê hy kry twee keer per week fisioterapie. Louw is die afgelope 26 jaar ’n trein driver en is in Kraaifontein gebaseer. Hy is die aand van 26 Januarie deur drie mans met messe aangeval. Louw moes die trein van Bellville-stasie na Kraaifontein-stasie terugvat. Gelukkig Die aanvallers het ’n mes teen sy keel gehou en sy persoonlike goed gevat. “Ek het my goed vir hulle gegee en my hand in my sak gedruk om my selfoon uit te haal. Hulle het my gesteek en met die foon weggehardloop.” Louw sê die dokter het gesê hy was gelukkig: “As die wond twee millimeter dieper was, sou ek die gebruik van my arm heeltemal verloor het.” Harris sê die aanval wys weer mense is nie veilig op treine nie.