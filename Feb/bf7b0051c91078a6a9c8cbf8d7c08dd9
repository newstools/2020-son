DIE Hollywood producer Harvey Weinstein gaan lank mang. Hy is Maandag skuldig bevind op aanklag van seksuele aanranding met voorbedagte rade van een vrou en verkragting sonder voorbedagte rade van ’n ander vrou. Dít nadat die jurie vyf dae beraadslaag het. AP berig die saak is gegrond op drie aantygings: Bewerings dat hy in 2013 ’n aspiring aktrise in ’n hotel in New York verkrag het; dat hy in 2006 gedwonge orale seks op ’n ander vrou uitgevoer het, en dat hy in die middel-1990’s die aktrise Annabella Sciorra verkrag en gedwonge orale seks op haar uitgevoer het. Luidens die New York Times het Weinstein uitdrukkingloos na die uitspraak geluister wat kan lei ’n vonnis van tot 29 jaar. Hy is egter onskuldig bevind aan die ernstiger aanklag van predatory seksuele aanranding, wat ’n lewenslange vonnis sou beteken. In Oktober 2017 het verskeie vroue se aantygings van verkragting, seksuele aanranding en seksuele mishandeling oor ’n tydperk van 30 jaar tot die #MeToo-veldtog aanleiding gegee. Sedertdien het meer as 80 vroue soortgelyke aantygings teenoor Weinstein gemaak.