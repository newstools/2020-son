Duisende het Sondagmiddag voor Tazne van Wyk se huis byeengekom vir 'n gebedsessie en optog. Geestelike-, gemeenskaps- en politieke-leiers het deelgeneem en die gru-dade teenoor kinders veroordeel. Dr. Llewellyn MacMaster, moderator van die VGKSA Kaapland-streek, sÃª: "Die kind het ook drome gehad, maar dit is kortgeknip en sy langs die N1 gelaat. Hoe wreed is jy om dit te doen. "Dit is tyd dat ons verantwoordelikheid vat vir ons kinders." Dan Plato, mayor van Kaapstad, het sy beroep van onlangs herhaal vir groter fokus op mans. "Dis die manne wat rape en die manne wie ons meisiekinders weglok."