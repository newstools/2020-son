’N TIENERSEUN verskyn binnekort in die hof vir die moord op sy oupa. Die 16-jarige van Dullstroom in Mpumalanga is vroeër die week inhegtenis geneem, nadat hy sy 63-jarige oupa Sondag in hul huis met 'n korrelgeweer doodgeskiet het. Volgens die polisie was daar 'n argument tussen die twee. News24 berig die seun het die vuurwapen uit sy oupa se kamer gaan haal en die bejaarde man geskiet. Met nooddienste se aankoms op die toneel was die oupa, wie 'n skietwond aan sy bolyf gehad het, reeds oorlede. Brig. Leonard Hlathi, 'n polisiewoordvoerder, sê die vuurwapen is vir ballistiese toetse geneem.