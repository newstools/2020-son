STELLENBOSCH se aktiwiteite in die onlangse transfer window is ’n bewys dat die Premierliga newbie nie net sy status wil behou nie, maar ook aspirasies het om sukses te behaal. Dis duidelik uit Stellies se lang inkopielys tydens die transfer window in Januarie. Steve Barker, breier, het sy groep versterk met ervare en gedugte spelers soos Granwald Scott, Nathan Sinkala, Ali Ntsengi, Ovidy Karuru en Asavela Mbekile. Barker-hulle verskuif hul aandag na die aanloklike Nedbank Cup-reeks, waar hulle Maritzburg Unit­ed vandag in die Athlone Stadium in die ronde van die laaste 32 spanne pak. Barker het aangedui dié bekerreeks gee hom die geleentheid om aan sy span te torring. “Dit is lekker om opsies te hê en ander kombinasies met die fringe-spelers te toets. “Hulle moet die kans aangryp om hulle plek in die span te versterk.”