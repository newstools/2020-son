LIVERPOOL se bestuurder, Jürgen Klopp, reken die klub het nog in­ligting nodig voordat hy Mohamed Salah die groen lig gee om Egipte in die Olimpiese Spele te verteenwoordig. Die skouspel word vanjaar in Tokio, Japan, aangebied – vanaf 24 Julie tot 9 Augustus. Die toernooi by die Spele is mees­tal vir o. 23-spelers, maar elke span word toegelaat om drie overaged spelers in die span te laat speel. Die 27-jarige Salah is tans op die Pharaohs se voorlopige lys van 50 spelers vir die Spele. Die Spele se sokkereindstryd word op 8 Augustus gespeel. Verloor Dis egter ook dieselfde dag waarop Liverpool die nuwe 2020-’21-seisoen afskop. “Wil ek ’n speler in die voorseisoen verloor? Nee! Natuurlik nie,” het Klopp verduidelik. “Dis duidelik. Maar ons sal verskillende dinge moet oorweeg. Ek sal met Mo oor ál dié dinge moet gesels.” Fifa het ook erken klubs is nie verplig om van hulle overaged spelers beskikbaar te stel vir die Spele nie. Egipte se coach, Shawky Gharieb, sê die besluit lê by Liverpool en Klopp meen hy kort meer inligting voordat hy besluit. – AP