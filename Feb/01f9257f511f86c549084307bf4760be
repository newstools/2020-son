'N SESJARIGE seun van Mpumalanga se ouma is gearresteer nadat sy hom na bewering met 'n byl aangerand het. Nadat die ouma hom aangeval het, het die seun in 'n klaskamer by sy skool gaan wegkruip. Hy is op 14 Februarie deur 'n lid van die publiek gesien waar hy in sy skool uniform in die strate rondloop. Hy is na die skool geneem om in die klaskamer weg te kruip. Brig. Leonard Hlathi, polisiewoordvoerder, sÃª gelukkig het een van die onderwysers hom daar gevind. Ddie ouma (40) is gearresteer op 'n klag van aanranding met die doel om ernstig te beseer. Sy is op R500 borgtog vrygelaat. - News24