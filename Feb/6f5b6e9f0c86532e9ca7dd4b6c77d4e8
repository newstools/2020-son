DIE Baaise langasem­atleet Jenna Challenor is oorgehaal om môre in die 1 City-maraton die eerste vrou oor die wenstreep in Groenbossies te wees. Die wedloop vir mans is wyd oop. ’n Sterk span van Willie Mtolo kom van Johannesburg. Oos-Kaapse ondersteuners kan gereed maak om ’n groot poging van die 38-jarige Challenor te sien. Sy word deur die oud-OP-atleet Alec Riddle afgerig en is een van die land se beste langasems. In 2017 het sy 59ste geëindig in die Wêreld-atletiekkampioenskap in Londen. Challenor het Suid-Afrika ook al in die Wêreld-halfmaraton in Nagoya verteenwoordig. Haar beste tyd in die marathon (2:37:12) is juis in Nagoya opgestel. In 2017 het Challenor het tweede geëindig in haar debuut-maraton, die Two Oceans. Hoop Sy was toe ook die eerste Suid-Afrikaanse vrou oor die wenstreep. Verlede jaar het sy sesde geëindig in die Com­rades. Onder die mans is Lu­yanda Tshangana van New Brighton die OP se groot hoop. Hy het verlede jaar die Bay Ultra-maraton oor 50 km in die goeie tyd van 2:54:00 gewen.