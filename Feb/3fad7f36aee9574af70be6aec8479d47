DIE polisie in die Oos-Kaap is op ’n manhunt vir twee verdagtes nadat ’n taxi-eienaar van Libode Vrydagnag doodgeskiet is. Brig. Tembinkosi Kinana, ’n polisiewoordvoerder, sê twee mans het die 50-jarige na bewering genader toe hy by sy huis in die Zwelitsha-lokasie aangekom het. Een van die mans het op die taxi-eienaar geskiet. Hy is verskeie kere in die bolyf getref. Daar is met hom hospitaal toe gejaag, waar hy dood verklaar is. Die motief vir die moord is nog onbekend.