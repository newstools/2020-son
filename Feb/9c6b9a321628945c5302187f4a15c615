TOE Devon Saal op die toneel kom, was daar groot verwagtinge en opgewondenheid oor die potensiële hoogtes wat dié buksie van ’n winger kon bereik. Saal is klein maar getrain. Dié left-footed winger kan beslis waarde voeg by enige span. Hy het ook ’n oog vir doele – wat altyd ’n groot pluspunt is. Dit het gelyk asof Saal en sy destydse Eerste Liga-klub, Milano United, die Kaapse sokkerwêreld op horings sal neem. Ongelukkig vir albei partye het hierdie vooruitsigte nie ’n werklikheid geword nie. Milano het gevou en Saal moes noodgedwonge elders groener weivelde gaan soek. Spanne soos Santos, Maritzburg United en Ubuntu Akademie het die 27-jarige Saal se dienste daarna opgeraap. Saal se kort stint by Richards Bay het ook goed afgeskop. Hy het daar in sy eerste drie wedstryde sukses behaal. Die verhouding het egter ook nie lank gehou nie en Saal was weer sonder ’n klub. “Dit is nie die einde van die wêreld nie, maar nogal teleurstellend,” verduidelik Saal. “Ek was nie happy oor die min game time nie en daar is mutually besluit dat ek maar my eie paadjie sal stap. “Soms help dit nie om totally honest te wees nie, jy weet ... “Maar dis in my karakter; dis die persoon wat ek is.” Saal meen hy sal nou waarskynlik weer van onder moet begin om sy sokkerloopbaan weer op dreef te kry. Sy agent, Russel Louise, is ook nog hard besig agter die skerms om te verseker hy ’n deal strike by of ’n Eerste Liga-klub omdat die PSL-klubs nie wil byt nie. Intussen bied Grassy Park United aan Saal nou die kans om regular game time te kry sodat hy weer sy vertroue en peil kan herwin met die hoop daarop om weer in die nabye toekoms deur ’n groot klub raakgesien te word. “Dis mos maar nou die waiting, game, jy weet,” het Saal verder uitgewys. “Daar is niks regtig wat ek kan maak sodat ’n klub my sign nie. “Al wat ek kan doen, is om nou eers by Grassy Park te begin. Space “Ek is focussed en gereed vir enige challenge. Ek is fit en het lus om te speel, dis ál. “Ek is ook in ’n goeie space, ongeag my loopbaan. “Maar soms kom jy ook tot by die gedagte dat dit dalk nie sal gebeur nie. Maar nou ja, ek is ook maar net mens, jy weet. “Maar soos ek gesê het, is ek nogal excited oor ek nou weer by Grassy Park kan speel. “Ek is baie lief vir die game. Al moet ek my loopbaan hier afsluit. “Terselfdertyd is daar ook die glimmer van hoop dat daar wel iets kan gebeur in die nabye toekoms. “Jy moet glo iets sal gebeur,” het Saal afgesluit.