DIE selfoonreuse Vodacom en MTN is ekstra tyd gegee om hul pryse te verminder. MTN en Vodacom, wie saam ongeveer 70% van die land se selfoonbedryf, is nou nog 'n maand kans gegee om 'n ooreenkoms met die SA Mededingingskommissie te bereik. In Desember het die kommissie die Data Services Market Enquiry-verslag bekend gemaak. Volgens die verslag moet Vodacom en MTN binne twee maande 'n ooreenkoms bereik om data pryse te verminder, veral vir maandelikse bundels en daar moet na die prysbepalingstruktuur gekyk word. Die verslag beveel ook aan dat daar binne drie maande ’n ooreenkoms met die kommissie bereik moet word oor ander swak-maatreëls, wat gratis data insluit. In 'n verklaring sê die kommissie dat hulle afsonderlik ooreenkomste met die twee operateurs, asook ander netwerkoperateurs gehad het. “Aangesien die afsprake met die operateurs in ’n gevorderde stadium is, het die kommissie besluit om die spertyd van twee maande met 'n maand te verleng. Hierdie is om genoeg tyd te gee om die ooreenkomste af te handel,” lui die verklaring. Ebrahim Patel, die minister van handel en nywerheid, het tydens die vrystelling van die verslag gesê: "Dit het aan die lig gekom dat daar 'n mededingingsprobleem in die mark vir datadienste bestaan. “Die pryse is hoër as wat dit behoort te wees en hoër as markte elders in die wêreld,” het hy gesê. Patel noem vir die ekonomie om te groei moet data pryse laer wees.