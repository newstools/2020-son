DIE dorp Steam­boat Springs in Colorado het ’n Guinness-wêreldrekord opgestel deur ’n vuurwerk-granaat van 1 270 kg oor ’n berg te detoneer. Dit was laas Saterdag op die dorp se jaarlikse winterkarnaval. Die plofstof in ’n dop met ’n deursnee van 1,57 m is uit ’n 8 m lange staalbuis gelanseer wat in die Emerald Mountain begrawe was. Dit het 1,6 km bokant die grond ontplof en so die wêreldrekord vir grootste vuurwerk opgestel. ’n Guinness-beampte was teenwoordig om die rekord te verifieer. – UPI