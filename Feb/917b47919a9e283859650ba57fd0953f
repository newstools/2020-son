’N STINKRYK bankier in Londen is geskors oor hy glo toebroodjies uit die staff se kafeteria gegaps het. Paras Shah (31) verdien luidens ’n berig in die Daily Mail meer as £1 miljoen (byna R20 miljoen) per jaar. Hy is egter laas maand uit sy pos by Citigroup verwyder as hoof van hoë-opbrengs-effektehandel vir Europa, die Midde-Ooste en Afrika. Dit volg ná talle bewerings dat hy kos uit die kafeteria by die bank se hoofkwartier in Canary Wharf, Londen, gesteel het, berig die Financial Times.