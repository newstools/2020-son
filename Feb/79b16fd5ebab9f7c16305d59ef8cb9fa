OM LEERDERS uit skole te hou is nie die antwoord nie. So meen die Wes-Kaapse minister van onderwys, Debbie Schäfer. Dit kom nadat die Wes-Kaapse onderwysdepartement (WKOD) ingelig is oor ’n beplande ‘shut down’ Donderdag en Vrydag by skole. Die shut down word deur die Khayelitsha onderwys- en ontwikkelingsforum beplan. Die groep het daarop aangedring dat die WKOD vyf gewapende sekuriteitswagte vir 24 uur 'n dag aan elke skool toeken. Schäfer sê dit is onmoontlik vir die departement om die versoek te voldoen. “Dit is nooit ’n aanvaarbare manier om hierdie uitdagings op te los nie en ons veroordeel dit ten sterkste.” Schäfer sê leerders verloor kosbare onderrigtyd en dat shut downs inbraak maak op hul reg op basiese onderwys. Schäfer voeg by dat die WKOD alles in sy vermoë doen om te verseker dat leerders en onderwysers veilig op skool is. Volgens Schäfer doen valse berigte die rondtes dat die WKOD belowe het om sekuriteitswagte by die skole te plaas. Volgens haar het die WKOD ekstra geld toegewys aan skole in die omgewing om skole te beveilig. Dit sluit ’n bedrag van R1 miljoen in vir skole om alarms, veiligheidshekke, kameras en dies meer te installeer. Skole moes ’n voorstel indien om die fondse te ontvang. Die departement het ook ’n verdere oplossing voorgestel met behulp van die Neighborhood Watch (NHW) -model, met befondsing van ongeveer R3,25 miljoen wat beskikbaar is vir hierdie doel. Hulle was ook nie betyds vir dit nie en aansoeke het reeds gesluit.