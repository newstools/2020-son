’N GROEP African Grey-papegaaie wat saam by die Lincolnshire Wild­life Park in Brittanje onder kwarantyn was, het mekaar geleer vloek, berig The Independent. Die vyf voëls is sedert Augustus in dieselfde vertrek, vertel Steve Nichols, parkhoof. Toe die papegaaie agterkom die park se personeel lag vir hul vuil taal, het hulle saam begin lag. Die vyf papegaaie is tydelik uit mekaar se geselskap verwyder en bly nou in ’n hok saam met papegaaie met beter maniere. Die park se bestuur hoop hul taalgebruik sal verbeter. – Business Insider