VINCENT Smith, 'n voormalige ANC-LP, is Donderdag borgtog van R30 000 in die Palm Ridge-landdroshof toegestaan. Smith (60) het op klagte van bedrog en korrupsie van meer as R600 000 verskyn nadat hy homself aan die polisie oorgegee het. In 'n beëdigde verklaring wat deur sy prokureur voorgelees is, ontken Smith die bewerings teen hom. Hy sê hy is vasbeslote om sy onskuld te wys en gaan daarom nie by die saak inmeng of probeer om geregtigheid vry te spring nie. Smith het tydens 'n vorige verskyn by die kommissie van ondersoek na staatskaping ontken dat hy 'n lening van R600 000 van Bosasa ontvang het. Hy het getuig dat hy 'n reëling getref het met Bosasa se voormalige bedryfshoof, Angelo Agrizzi, om sy dogter se studiegelde te betaal. Smith het in die verlede as voorsitter van verskeie komitees in die parlement gedien. Julius Malema, EFF-leier, sê daar kan nie na Smith as 'n senior politikus verwys word nie. Malema sê die regte senior politici betrokke by Bosasa se korrupsie moet nog gearresteer word. - TimesLive 