MATRIEKS begin op 5 November met hulle nasionale senior sertifikaat-eksamen. Dit sal tot 15 Desember duur. Vroeër die jaar is die nasionale senior sertifikaat-eksamen vir Junie weens die corona-pandemie uitgestel en die eksamens vind nou saam plaas. Volgens die nasionale minister van basiese onderwys, Angie  Motshekga, sou die eksamens in Oktober begin. “Dit begin nou laat sodat kinders soveel moontlik van die curriculum kon leer. Met die gesamentlike eksamen sal dit die grootse openbare eksamen nog in die land wees. Meer as 1 miljoen (1 058 699) kinders sal skryf.” Motshekga sê al die provinsiale onderwysdepartemente het ekstra klaskamers in plek vir die groot groep leerlinge. Die minister het ook gesê skole maak weer op 25 Januarie 2021 oop. “Ons het ons planne in plek en weens die onderbrekings sal van die cirruculum oorgdra word tot die nuwe jaar.” 