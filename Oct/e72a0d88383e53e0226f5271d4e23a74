’N JONG man is Woensdagaand in die Kaap op die Eikenfontein-stasie doodgeskiet. Irvin Johnson (19) van Greenstraat in Scottsville is in ’n beweerde bendeverwante voorval afgemaai. Volgens kapt. FC van Wyk, polisiewoordvoerder, het die voorval omstreeks 19:00 in Petunia­straat, Scottsville, in Kraaifontein gebeur. Van Wyk sê: “Die omstandighede rondom die noodlottige skietery op ’n 19-jarige man word deur die Kraaifontein-polisie ondersoek. Uitgevoer “Die slagoffer is verskeie kere geskiet in ’n voorval wat blyk asof dit bendeverwant is. Hy het aan sy wonde beswyk. “ ’n Moordsaak word ondersoek en in dié stadium is nog geen arrestasies uitgevoer nie.” Van Wyk vra dat enige iemand met inligting in verband met die skietvoorval die speurders by die Kraaifontein-polisiestasie wat met ernstige en geweld­dadige sake werk, sal kontak by 079 894 0254. Hy het die versekering gegee dat alle inligting as vertroulik hanteer sal word.