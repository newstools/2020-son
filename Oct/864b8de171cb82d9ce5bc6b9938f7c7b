Vyf mense is Donderdagaand in Joe Slovo dood, nadat gewapende mans op hulle begin los brand het. Volgens die polisie het die ses verdagtes omstreeks 22:00 by die huis in Sekorastraat opgedaag op soek na 'n persoon wie slegs by die voornaam geïdentifiseer is. Brig. Novela Potelwa, 'n provinsiale polisiewoordvoerder, sê: "Een van die verdagtes het 'n vrou noodlottig in die kop geskiet. 'n Ander vrou, wie saam met die oorledene was, is ook in die kop geskiet en het 'n besering opgedoen." Sy voeg by: "Die verdagtes het 'n paar minute later by 'n ander huis in Dadastraat aangekom waar hulle drie mans en 'n vrou doodgeskiet het." Volgens Potelwa werk die speurders hard daaraan om die verdagtes vas te trek en 'n motief vir die moorde vas te stel. Enige persoon met inligting word gevra om die ondersoekbeampte te kontak by 074 964 3197 of 08600 10111. Alle inligting wat ontvang word sal streng vertroulik hanteer word.