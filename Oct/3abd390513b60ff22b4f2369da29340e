'N SENIOR bestuurder van die Wes-Kaapse departement van vervoer en openbare werke word van seksuele teistering verdink. Die manager is steeds by die werk hoewel 'n klag teen hom gelê is. Jandre Bakker, woordvoerder van die Wes-Kaapse departement van vervoer en openbare werke, bevestig 'n klag van seksuele teistering word ondersoek nadat 'n klag aangemeld is. "Soos dit altyd die geval is met beweringe van dié aard gee die departement van vervoer en openbare werke sy volle ondersteuning aan die ondersoek wat alle bepaalde prosedures sal deurgaan," sê Bakker. "Die klaer het toegang tot bykomende ondersteuning in die vorm van ons werknemershulpprogram. Die ondersoekstruktuur sal van hier af die prosesse oorneem. "Die individu is nie geskors nie. Die uitkoms van die ondersoek sal die bestuur koers gee oor watter stappe om te neem."