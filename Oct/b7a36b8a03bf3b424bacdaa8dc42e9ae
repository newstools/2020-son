DIE Suid-Afrikaanse Rugbyunie (Saru) ondersoek 'n oortreding van Covid-19-regulasies waar 'n jong rugbyspeler van 'n klub in Border tragies oorlede is nadat hy tydens 'n toernooi 'n ernstige besering opgedoen het. Die naam van die oorlede speler is Vizicelo Sebenza Zondani. Die voorval het Saterdag, 24 Oktober plaasgevind tydens 'n toernooi op Ngqwele-lokasie naby King William's Town. "Dit is 'n tragiese voorval wat nooit moes gebeur het nie, en ons hart gaan uit na die familie, vriende en spanmaats van Vizicelo," het Mark Alexander, president van SA Rugby, Dinsdag in ’n verklaring gesê. “Dit is ongelukkig teenstrydig met ons Covid-19-riglyne rakende die terugkeer na die spel. Alle amateurrugbywedstryde is weens die pandemie vir die jaar opgeskort. Al ons unies, klubs en ander liggame is bewys daarvan. "Hierdie toernooi moes nooit plaasgevind het nie en ons sal 'n volledige ondersoek instel." SA Rugby het weer herhaal dat hul Covid-19-komitee (CovCom) 'n voorstel goedgekeur het om amateurklubs, universiteite, geassosieerde lede en skolespanne toe te laat om onder sekere streng voorwaardes na oefening terug te keer. Die terugkeer na  die spel nie in 2020 toegelaat sal word nie Geen verdere kommentaar sal hieroor gelewer word nie.