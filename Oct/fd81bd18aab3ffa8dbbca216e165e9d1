DIE EFF in die Wes-Kaap vra vir die skorsing van die waarnemende Wes-Kaapse verkeershoof, Farrel Payne. Payne het verlede week in die Kaapse landdroshof op aanklagte van seksuele aanranding verskyn. Die polisie het vroeër bevestig ’n 55-jarige verdagte het in die Kaapse landdroshof verskyn op klagte van poging tot verkragting, seksuele aanranding en crimen injuria. Volgens Jandré Bakker, ’n woordvoerder van die Wes-Kaapse departement van vervoer en openbare werke, is Payne steeds aan diens. Die EFF sê hy hoor Payne is nog aan diens en die persoon wat hy na bewering geteister het, werk saam met hom. Die EFF vra dat Payne geskors word terwyl die ondersoek aan die gang is. Die saak is tot 20 Januarie 2021 uitgestel en Payne is uit op R5 000 borgtog.