'N GAY-PAARTJIE sukkel nou al 'n jaar lank om die knoop deur te haak. Muhammad Buckus en Kyle Pillay sê beamptes van die departement van binnelandse sake kom elke keer met verskonings om hulle nie te trou nie. "Ons kry verskoning na verskoning en dit lyk vir ons of die probleem is dat ons 'n selfdegeslagpaartjie is," sê Buckus aan GroundUp. Die couple sê hulle was sedert September verlede jaar nou al meer as vyf keer by hulle plaaslike home affairs-kantoor in Richardsbaai. "Ons is daarheen om uit te vind watter datums beskikbaar is en daar is vir ons gesê die beamptes is nie opgelei om selfdegeslaghuwelike te doen nie," sê Buckus. "Ons het die bestuurder toe gebel wat aan ons gesê hulle het nie 'n huweliksregister of sertifikate nie." Siya Qoza, woordvoerder van home affairs, sê die Richardsbaai-kantoor kon nie die paartjie vroeër vanjaar help nie omdat hulle nie die nodige dokumentasie gehad het nie. "Die paartjie is die kantore in Umgeni, Ethekwini en Ulundi aanbeveel waar hulle gehelp kon word. Die paartjie het aan die beamptes in Richardsbaai gesë hulle gaan liewer wag totdat die kantoor reg is om hulle te help." - GroundUp