NA maande, en 'n hofgeding, het Tshwane weer 'n eerste burger. Randall Williams van die DA is laat Vrydagmiddag as burgemeester verkies. Williams is saam met die EFF se Moafrika Mabogoane genomineer. Speaker Katlego Mathebe het na die stem aangekondig dat 123 raadslede gestem het. Mabogoane het 25 stemme gekry en Williams 97 stemme. Vroeër het Kgosi Maepa van die ANC aangedui dat die party nie aan die verkiesing, wat hulle label as 'n "sham" gaan deel neem nie. In sy aanvaardingstoepsraak het die nuutverkose burgemeester raadslede die versekering gegee dat hy hard sal werk om te verseker dat die stad hul mandaat van die inwoners sal gehoorsaam. Hy sê die besluit vroeër vanjaar om die raad te ontbind was 'n ramp. "Dit het raadslede van hul kiesers tydens Covid-19 verwyder en hulle is vervang met wat net as chaos beskryf kan word. "Dit is tyd vir politieke partye om verskille opsy te sit." - News24