'N PARAMEDIC van Durban het ernstige beserings opgedoen toe 'n motoris beheer verloor en in die ambulans vasgery het waar hy besig was om 'n pasiënt te behandel. Rescue Care sê in 'n verklaring die voorval het Vrydagaand op die M13 gebeur. Luidens die verklaring was Rescue Care se paramedics saam met ander privaat ambulansdienste op die toneel waar 'n motor op die hoofweg gerol het. Terwyl een paramedic besig was om een van die insittendes in hul ambulans te behandel, is daar beheer oor 'n ander voertuig verloor wat toe bo-op die ambulans se dak beland het. - TimesLive