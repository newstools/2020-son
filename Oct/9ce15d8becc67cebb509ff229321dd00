HEROLDSBAAI. – Vier kinders het Woensdagoggend in die hospitaal beland nadat hulle amper verdrink het. Volgens Russel Meiring, ’n woordvoerder van ER24, is hul paramedici na die toneel op die strand ontplooi. Daar het hulle onderwysers aangetref wat besig was om noodhulp op die kinders toe te pas. Beserings Die paramedici het die twee meisies en twee seuns ondersoek. Hulle is van 10 tot 14 jaar oud. Hulle het bevind die kinders het beserings opgedoen. Die vier is ook behandel vir amperse verdrinking. Die omstandighede rondom die voorval word nog ondersoek. Die vier kinders is van daar af vir verdere behandeling na die provinsiale hospitaal in George­ geneem.