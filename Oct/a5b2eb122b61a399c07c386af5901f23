DIE Cheetahs het Saterdag hul SuperRugby Unlocked veldtog op ’n drafstap afgeskop deur die Pumas in Bloemfontein met 53-31 te verslaan. Die tuisspan het vir die eerste uur oorheers en uiteindelik 8 drieë teen 4 gedruk. Malcolm Jaer (regtervleuel) het ’n driekuns aan drieë behaal. Ses drieë teenoor geen in die eerste helfte het die Cheetahs in staat gestel om teen rustyd reeds met 41-3 voor te loop. Hulle het wel in die tweede helfte die voet van die pedaal afgehaal maar teen daai tyd was die skade al gedoen. Die Cheetahs se losstrio, Andisa Ntsila, Junior Pokomela en Jasper Wiese het voorlangs die pap dik aangemaak terwyl die ervare Ruan Pienaar sake agter die oond dikteer het. Aan sy buitekant het goeie aan gee deur die senterpaar Frans Steyn en Bernhard Janse van Rensburg die buiteagterspelers Rosko Specman, Jaer en Clayton Blommetjies laat baljaar het. Hawies Fourie, afrigter van die Cheetahs, sal egter omgekrap wees met die tweede helfte, aangesien sy span die besoekers toegelaat het om terug in die wedstryd te kom. Die Cheetahs werkesel, Carl Wegner (slot), is as die speler van die wedstryd aangewys. CHEETAHS – drieë: Malcolm Jaer (3), Junior Pokomela, Rosco Specman (2), Ruan Pienaar en William Small-Smith; doelskoppe: Ruan Pienaar (5); strafdoele: Pienaar (1) PUMAS – drieë: Ginter Smuts, Daniel Maartens, Le Roux Roets en Neil Maritz; strafdoele: Eddie Fouche; doelskoppe: Fouche (3)