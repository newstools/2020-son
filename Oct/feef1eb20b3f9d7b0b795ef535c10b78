DIE Bulle gaan hul veldtog in die Superrugby Unlocked-kompetisie môre sonder die kranige Springbok-agtsteman Duane Vermeulen afskop. Jake White (afrigter) se Bulls kom op Loftus Versfeld in Pretoria teen die Griekwas te staan. Onder die afrigting van White word groot dinge van die Bulls verwag. Veral nadat die Pretorianers verlede maand in ’n SuperFan Saturday-wedstryd die Sharks behoorlik dronk gehardloop het. Vermeulen het daai dag gespeel en is ook kaptein van die Bulls. Daar word egter nie kanse gevat met Vermeulen se skeet nie. Die steelkantflank Arno Botha sal in Vermeulen se afwesigheid die Bulls aanvoer. Tim Agaba is op agtsteman gekies vir môre se kragmeting wat 19:00 op SuperSport se Grandstand-kanaal (201) en Rugby-kanaal (211) afskop. Die Bulls se span is: Gio Aplon, Travis Ismaiel, Stedman Gans, Cornal Hendricks, David Kriel, Morné Steyn, Ivan van Zyl, Tim Agaba, Arno Botha (k), Marco van Staden, Ruan Nortjé, Jason Jen­kins, Trevor Nyakane, Corniel Els, Jacques van Rooyen. BANK: Johan Grobbelaar, Lizo Gqoboka, Mornay Smith, Sintu Manjezi, Elrigh Louw, Embrose Papier, Chris Smith, Marco Janse van Vuuren.