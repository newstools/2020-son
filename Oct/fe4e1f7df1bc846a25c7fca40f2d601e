'N 46-JARIGE man is in die landdroshof in Pretoria twee lewenslange vonnisse vir die verkragting en mishandeling van sy minderjarige stiefdogter opgelê. Lumka Mahanjana, 'n woordvoerder vir die nasionale vervolgingsgesag, sê die man is skuldig bevind op 'n klag van verkragting, drie klagte van seksuele aanranding en twee van die aanranding van 'n minderjarige. "Die voorvalle het oor 'n tydperk van vier jaar plaasgevind, toe die kind tussen 6 en 10 jaar oud was. "Ten tye van die voorval was die oortreder en die kind se ma verloof, en het hulle saam gewoon." Sy voeg by: "Hy sou in die aand na die kind se kamer gaan wanneer die ma slaap of uit is, en die kind seksueel aanrand of verkrag." Mahanjana sê toe die kind 11 jaar oud geword het, het sy haar antie vertel wie dit by die polisie aangemeld het. Die kind was toe vir haar veiligheid in haar antie se sorg geplaas.