DIE polisie soek die publiek se hulp om 'n vrou op te spoor wat met haar vierjarige seuntjie verdwyn het. Kol. Thembeka Mbele, 'n polisiewoordvoerder, sê Kalavani Moodley (46) het Denemarke in September verlede jaar met haar vierjarige seuntjie, Moodley Soerensen, verlaat. "Sy het vir haar eksman gesê sy kom na Suid-Afrika vir 'n vakansie," sê Mbele. Moodley het egter intussen 'n hofbevel, om die kind terug aan sy pa te besorg, geïgnoreer. Mbele sê sy is heel moontlik in die omgewing van Chatsworth of Umdloti. Enigeen met inligting oor waar Moodley haar bevind, kan speursers. Thubelihle Mhlongo by 084 089 2407 of 031 325 4218 bel. Die misdaadlyn kan ook by 08600 10111 bereik word.