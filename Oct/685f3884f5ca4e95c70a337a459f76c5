'N VERSORGER wat op kamera betrap is terwyl sy kinders by 'n crèche in Carletonville aanrand, is vyf jaar tronkstraf opgelê. Nellie Senwametsi, wat by die Ninnies Neurons Nursery School gewerk het, is skuldig bevind aan twee klagte van aanranding en een van aanranding met die doel om ernstig te beseer.  Haar slagoffers was vier jaar oud. Drie videos van die aanrandings het in April 2019 op sosiale media viral begin gaan. In die videos kan gesien word hoe Senwametsi die kinders teen hul koppe klap en in een geval met 'n houtborsel bykom. Die skool is gesluit kort nadat die videos die lig gesien het. - TimesLive