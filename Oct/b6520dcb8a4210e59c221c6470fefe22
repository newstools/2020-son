MENSE met skills moet by Prasa aangestel word. Só het Fikile Mbalula, minister van vervoer, Vrydag op die Bellville-treinstasie gesê met die launch van die Bellville Rail Management & Traffic Control Centre (RM&TCC). “Jy kan nie iemand wat teologie geswot het aanstel om Prasa te run nie, jy het ingenieurs nodig. “En ons het ingenieurs nodig wat vir die bestuur raad moet gee oor wat om te doen.” Die nuwe outomatiese sentrum behoort te help dat treine gladder loop en ook help met veiligheid van treindienste. Die sentrum is teen R2.8 miljard gebou. Sekuriteit en kommunikasies word ook van die sentrum beheer.