Liewe Antie Mona EK IS AV en my vrou het vier kinders van haar eks­man. Ek het ook kinders, maar ek en my vrou het nie kinders saam nie. Antie, hierdie eksman is fris en gesond, maar hy support nie sy kinders nie. Hulle is almal tussen 11 en 18 jaar oud. Hul pa sê hy werk nie, maar hy verkoop drank. My vrou was al hoeveel keer met hom by die onderhoudshof, maar dan sê hy net hy kry nie werk nie. Ek en my vrou werk albei, maar dit gaan maar baie swaar. Elke einde van die jaar koop hy vir sy kinders net elkeen ’n paar tekkies. Deur die jaar gee hy nie ’n sent vir hulle nie. Hy is 100% gesond en elke naweek is hy kaatjie van die baan en hou partytjies. Het Antie dalk raad oor hoe ons hierdie man sover kan kry om sy verantwoordelikhede na te kom? – AV, Whatsapp Dit is ’n stryd soos min vir elke vrou in hierdie land om hul kinders se pa sover te kry om sy responsibilities na te kom. Ons sit met al hierdie fênsie wette in die land, maar baie min van hierdie wette werk in die guns van die arme kinders. Hierdie man gaan nooit werk soek nie. Om met drank te smokkel is sy werk. En hoe onwettig sy bedrywighede ook al mag wees, dis sy bron van inkomste. Om vier kinders groot te maak is nie speletjies nie. Die lewe is duur, diep duur. Hierdie man gaan egter nie uit sy eie sy responsibilities nakom nie. Daar moet iets wees wat gedoen kan word. Laat jou vrou weer die onderhoudsbeampte gaan sien en gaan hoor wat die ander opsies tot haar beskikking is. Hy mag dalk claim om unem­ployed te wees, maar daar moet na sy way of living gekyk word, soos bv., leef hy ver bo die means van iemand wat kamma-likes werkloos is? En, indien so, waar kom hierdie inkomste van hom vandaan? Laat jou vrou ook uitvind wat die regsgevolge is om byvoorbeeld eiendom van hom op te veil om op te maak vir die maintenance wat hy nie kan of wil betaal nie. Ongelukkig is hierdie ’n pynlike proses met geen quick fix nie. Die kinders raak ook ouer en begin een vir een ’n volwasse ouderdom raak, wat hom dan nie meer wetlik verplig om finansieel vir hulle te sorg nie. Al hierdie dinge moet jou vrou egter nie discourage om aan te hou veg vir wat haar kinders toekom nie.