'N BRAND by die Cape Gate MediClinic was laat Maandagaand onder bedwang. Jermaine Carelse, woordvoerder vir die Stad Kaapstad se brand en reddingsdienste, sÃª brandbestryders van Kraaifontein, Durbanville, Brackenfell en Bellville is omstreeks 20:00 na die toneel ontbied. "Die eerste vloer van die hospitaal is ontruim. "Tans word twee persone vir rookinaseming behandel." Die oorsaak van die brand is nog onbekend. Carelse voeg by dat die omvang van die skade sal eers bekend wees wanneer die brand heeltemal geblus is. Die brand het gemaak dat 'n deel van Okavangoweg ook vir verkeer afgesper was. Intussen beweer sekere sosiale media gebruikers dat die brand in 'n vullisvraghouer by die hospitaal ontstaan het. Dit kon egter nog nie bevestig word nie. Twee ander sosiale media gebruikers, Annemarie Kriel en Joanie Swart, noem weer hulle is in die hospitaal en die rook hang in die gange.