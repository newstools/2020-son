DAVID Campese, legendariese vleuel en wêreldbekerwenner saam met die Wallabies, het erken hy eet omtrent ‘humble pie’ nadat hy die All Blacks afgeskryf het. Campo het voor die tweede Bledisloe Cup-toets tussen Nieu-Seeland en Australië gesê die huidige groep All Blacks maak niemand in wêrelrugby meer skrik nie. Hy het so ver gegaan as om Ian Foster se aanstelling as afrigter te bevraagteken en dat Nieu-Seeland Rugby die verkeerde besluit gemaak het deur hom dié pos te gee. Campese se kommentaar het gekom ná die Wallabies 'n gelykop uitslag in die eerste Bledisloe Cup-toers in Wellington, Nieu-Seeland, bewerkstellig het. Die All Blacks het toe in die tweede in Auckland die Wallabies aan flarde gehardloop deur met 27-7 op Eden Park te wen. Die legende het toe op sy Instagram in 'n  video gesê: "Ja, ek eet nou humble pie, en ek wil weereens die All Blacks geluk wens op nog ’n goeie oorwining. Yes I’m eating humble pie! Congrats to the @allblacks for a great performance. A well deserved victory. A special thanks to all the AB supporters for all the abuse ?? over many years of copping it, its water off a ducks back! This is only the beginning of a new @wallabies era so let’s keep patient and keep on believing ???? @sanzartrc A post shared by  David Campese Official (@davidcampese11) on Oct 18, 2020 at 4:18pm PDT "Dit is altyd goed om mense warm onder die kraag te maak voor 'n groot wedstryd, maar ongelukkig het die Wallabies nie die mas opgekom nie. "Die wedstryd het bewys dat die All Blacks onder druk goeie rugby kan speel, 'n goeie spanpoging kan insit en meer belangrik, dat hulle honger is. "Die Wallabies het dalk gedink dat die vorige week se wedstryd hulle gaan help. (Hulle) is 'n baie jong span, wat meer leierskap op die veld nodig het en moet besef dat sonder genoeg balbesit, kan jy nie 'n wedstryd wen nie." Die All Blacks en Wallabies gaan mekaar nog twee keer pak – die keer in Australië. Hulle kom op 31 Oktober in Sydney teen mekaar te staan en dan weer ‘n week later in Brisbane. Die All Blacks loop met 1-0 voor in die wedloop vir die Bledisloe Cup-titel en kort net een wen om weer dié titel te wen. Die Wallabies het in 2001 laas die Bledisloe Cup gewen.