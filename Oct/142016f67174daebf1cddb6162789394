CARDI B kom steeds na Suid-Afrika, maar eers volgende jaar. ’n Plaaslike bierbrouer het mos vroeër vanjaar aangekondig hy gaan die “WAP”- rapper vir sy Unlocks-konsert na Mzansi bring. Antie Rona het alle planne omvergegooi – soos ons almal teen dié tyd weet. Die groot konsert met Cardi B sou vroeg in Desember plaasgevind het. Die borg het nog nie ’n datum bekend gemaak vir die hip-hop-konsert in 2021 nie. Die brand director, Silke Bucker­, verduidelik in ’n verklaring: “Onder die huidige event-reëls­ kan ons nie die volle Castle Lite Unlocks aanbied soos die toeskouers van ons verwag nie. “Ons weet ook, ten spyte daarvan dat ons tans op vlak 1 van die lockdown is, is Covid-19 steeds ’n realiteit en die veiligheid en gesondheid van ons konsertgangers gaan altyd ons eerste prioriteit wees. “Ons kan bevestig dat Cardi B steeds na Suid-Afrika kom om haar Bardi Gang ’n performance te gee wat hulle nooit sal vergeet nie.” As jy reeds vir die konsert ’n kaartjie gekoop het, kan jy by TicketPro ’n refund kry. En as jy die betowerende Cardi B graag live wil sien, moet jy maar vir eers net geduldig wees en hoor wat die nuwe datum is voordat jy ’n kaartjie koop.