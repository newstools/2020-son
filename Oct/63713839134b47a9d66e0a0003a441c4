AS ALLES by die Hoërskool Tulbagh volgens die beplande program verloop, sal ’n projek van nagenoeg R40 miljoen aan die einde van Januarie voltooi wees. Die opgraderings­projek het in November verlede jaar begin, maar die Covid-19-pandemie het ook dié proses vertraag. Die aanbouings sluit in 10 klaskamers, 2 toilette (vir seuns en meisies) en ’n toilet vir gestremdes. Die skoolsaal word ook opgradeer. Die saal sal langer en breër gemaak word, en twee toilette en ’n kleedkamer sal bygevoeg word. ’n Boorgat van 160 m diep is ook geboor. Hierdie water sal uitsluitlik gebruik word vir spoelwater vir die toilette en die urinale. Hierdie water gaan onder meer ook aangewend word om plante nat te lei. Al die nuwe blokke word met plaatdakke toegerus. ’n Nuwe omheining is ingesluit. Die opgraderingsprojek sluit selfs ’n tuck shop in en ’n gebou waar die voedingskema bedryf kan word.