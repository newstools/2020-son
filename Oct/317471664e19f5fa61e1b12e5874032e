'N VOORMALIGE lid van die ANC Jeugliga is deur die gelykheidshof beveel om R15 000 aan 'n oudkollega te betaal nadat sy die k-woord gebruik het. Suzanne Govender het in 2018 uit die Jeugliga bedank nadat 'n Whatsapp-gesprek van haar en 'n kollega op sosiale media beland het. Daarin het sy die k-woord gebruik in verwysing na sommige partylede in haar wyk in Chatsworth. Thembeka Gcwaba het 'n klag by die gelykheidshof aanhangig gemaak. As deel van die skikkingsooreenkoms het Govender 'n brief aan Gcwaba geskryf om verskoning te vra. - HeraldLive