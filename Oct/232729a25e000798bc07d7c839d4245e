SES mense is dood en vyf ander beseer toe hul bakkie Vrydagaand op die S61 in die Besters-omgewing buite Ladysmith omgeslaan het. Met ER24 se aankoms op die toneel is die bakkie in die veld, sowat 150 meter vanaf die pad op sy, sy gekry. Met talle mense wat rondom die voertuig gelê het. Russel Meiring, 'n woordvoerder vir ER24, sê: "Vyf mense het reeds aan hul beserings beswyk en daar is niks wat vir hulle gedoen kon word nie." Ses ander pasiënte is op die toneel behandel. Een van hulle was in 'n kritieke toestand en vyf ander het minder ernstig tot ligte beserings opgedoen. Die persone is almal op die toneel behandel en na hospitale in die omgewing vervoer vir verdere behandeling. "Ongelukkig het die persoon met kritieke beserings met hul aankoms by die hospitaal aan sy wonde beswyk." Die oorsaak van die ongeluk is nog onbekend. 