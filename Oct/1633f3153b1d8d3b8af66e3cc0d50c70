DIE polisie vra die publiek se hulp in hul soektog na ’n man wat hulle wil ondervra. Die bloues soek na Gerard “Boere” Daniels oor ’n moord wat op 9 September by ’n kitskosplek in Lotusrivier op die hoek van Zeekoe- en Klipweg gepleeg is. Kol. Andrè Traut, ’n polisiewoordvoerder, sê: “Die polisie het rede om te glo dat die persoon kan help met die ondersoek. Uithang “Ons vra dus die publiek se hulp om hom te help opspoor.” As enige iemand dalk weet waar Daniels is of waar hy uithang, kan hulle die ondersoekbeampte, sers. Clifton Slinger, by 074 389 6578 bel. Hulle kan ook die tolvrye Stop Misdaad-lyn bel by 08600 10111. Traut het die versekering gegee dat alle inligting as vertroulik hanteer sal word.