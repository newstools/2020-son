BESTE vriende, beter vyande. Dit gaan die geval wees wanneer Bayley Maandagoggend (Suid-Afrikaanse tyd) by Hell in a Cell haar Smackdown-vrouekampioenskap teen haar voormalige beste vriendin Sasha Banks gaan verdedig. Hulle het nog tot onlangs al die kampioenskapgordels besit wat vir vroue op Raw en Smackdown beskikbaar is. Die verhouding het egter begin versuur toe Banks eers haar Raw-vrouekampioenskap verloor en die span kort daarna ook die Tag Team-gordels kwyt is. Die vennootskap het in September amptelik tot 'n einde gekom toe Bayley haar voormalige aanval. Sasha soek nie net wraak nie, maar wil terselfdertyd weer goud om haar middellyf hê. Maandagoggend se geveg bied ook die geleentheid om die debat van wie die beste tussen die twee is, tot 'n einde te bring. Ander gevegte om na uit te sien by Hell in a Cell is: Roman Reigns teen Jey Uso  in 'n I Quit-geveg vir die WWE Universal-kampioenskap. Drew McIntyre teen Randy Orton vir die WWE-kampioenskap Elias teen Jeff Hardy Hell in a Cell word Maandagoggend om 01:00 regstreeks op SuperSport 4 of kanaal 128 op DStv uitgesaai.