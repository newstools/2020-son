’N VOORMALIGE regterhand van David “Oompie” Cupido het besluit om bos te los oor wat van die beleggers se miljoene geword het. Franswa Pietersen van Touwsrivier het gister in ’n video op Facebook beweer Cupido het die geld gebruik vir fancy karre, huise, vakansies en om grafstene op sy familie se grafte te sit. Mense na aan hom het ook hieruit gebenefit; hulle was almal saam op die gravy train, beweer Pietersen. Cupido is die baasbrein agter 4th Power Investments, wat 12 000 beleggers gehad het. Video’s Hoewel Pietersen destyds met Son gepraat het oor sy dealings met Cupido en hoe hy hom destyds vir die honde gegooi het, het hy nou besluit om vir die 12 000 beleggers op te staan, sê hy. Pietersen en Cupido daag mekaar nou in die sosiale media uit deur video’s op te neem en dit viral te laat gaan. Pietersen vaar uit: “Ek doen my deel om die mense te help. “Die mense het moed verloor oor Oompie hulle hostage hou. “Ons gaan nou deur ’n moeilike tyd; mense het hul werk en huis verloor. “Die beleggers het my nou die mandaat gegee om hul geld terug te kry. Ek wil Oompie challenge, maar hy’s bang. “Ek het hom uitgenooi om op die lug saam met my te praat, maar hy wil nie. “Hy maak liewer video­’s­ waarin hy praat van Harry die strandloper, Jan van Riebeeck en ál daai nonsens. My issue is nie met hulle nie. Gee net die donnerse mense se geld!” Volgens Pietersen sê Cupido hy is die een wat die geld gesteel het. Hy sê egter hy het aan die Valke gesê hy is bereid om vir ’n lie detector-toets te gaan om sy onskuld te bewys. Pietersen sê hy werk nou met die Valke saam om verklarings van die beleggers te kry sodat die skuldige so gou moontlik agter tralies kan kom. Gearresteer Hy vertel: “Ek het vir die Hawks gesê ek sal ver­klarings kry van mense wat R100 000 en meer aan Oompie betaal het. “Ek het hulle gesê ek sal die bewyse aan hulle verskaf. Ná dit sal die lasbriewe uitgereik kan word sodat (die skuldiges) gearresteer kan word.” Nadat ’n belegger ’n aanmerking oor Cupido se voorkoms gemaak het, het hy in ’n video wat hy op You­Tube geplaas het, gesê sy beleggers moenie vir hom dophou nie, hulle moet oor hul mans ’n oog hou.