ANDREW Louw, DA-leier in die Noord-Kaap, gaan nie vir herverkiesing by die party se konferensie in Desember staan nie. Louw se besluit kom ná ander provinsiale leiers soos Patricia Kopano (Vrystaat), Joe McGluwa (Noordwes) en Zwakele Mncwango (KwaZulu-Natal) ook aangedui het hulle gaan nie weer staan nie. Louw sê nuwe leierskap bring vars idees en is die hoeksteen van demokrasie. Hy sê hy sien uit daarna om met die nuwe verkose leierskap te werk om die DA na nuwe hoogtes te neem. "Gedugte uitdagings staar ons land in die gesig, veral in die nadraai van Covid-19. Ek glo vas dat die DA die enigste party is wat regte oplossings en 'n bekwame staat kan bied." Louw het sy familie bedank vir hul ondersteuning die afgelope 10 jaar wat hy as leier gedien het. - TimesLIVE