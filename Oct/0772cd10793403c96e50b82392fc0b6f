PRES. Donald Trump van Amerika is deur mediese kenners gekritiseer omdat hy Sondag die hospitaal verlaat het om sy ondersteuners in 'n drive-by te groet. Die voorval kom slegs enkele dae nadat Trump positief getoets het vir die corona-virus. Trump het tydens die rit 'n masker opgehad, maar kenners meen hy het personeellede van die geheimediens in gevaar gestel. Judd Deere, woordvoerder vir die Withuis, sê die rit is deur die mediese span goedgekeur. Trump is sedert Vrydag in die militêre hospitaal Walter Reed waar hy vir Covid-19 behandel word. Die presidentsvrou, Melania Trump, het ook positief getoets en sterk by die Withuis aan. - BBC News 