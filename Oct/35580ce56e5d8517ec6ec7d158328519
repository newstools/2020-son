ANGELO Agrizzi, voormalige bedryfshoof van Bosasa, se gesondheid het versleg en is in 'n private hospitaal opgeneem. Singabakho Nxumalo, woordvoerder van die departement van korrektiewe dienste, sê Agrizzi is op versoek van sy familie geskuif. Hulle gaan ook sy hospitaalkostes dek. Daniel Witz, Agrizzi se lawyer, sê die dokter wat Agrizzi in die openbare hospitaal behandel het, het aanbeveel dat hy na 'n hoësorg-fasiliteit oorgeplaas word. Agrizzi is verlede Woensdag borgtog in die Palm Ridge-landdroshof geweier. Hy het slegs 'n nag in die tronk deurgebring voordat sy toestand versleg en hy na 'n openbare hospitaal geneem is. Hy staan in twee hofsake tereg op bedrogklagte. - News24 