DIE jong Suid-Afrikaanse afrigter Mathew de Kock het sy eerste wenner in Australië opgelewer. Die daaglikse nuusblad Turf Talk berig De Kock was Maandag die eerste keer in die wenkampie nadat hy en sy vriendin, Monique Mansour, vroeër vanjaar na Australië geëmigreer het. Hard Squeeze, ’n vul by Hard Spun, het die eerste wedren op die Echuca-baan gewen. Die jokkie Tom Ryan was in die saal. De Kock sê wel sy perd het onervare voorgekom en selfs in ’n stadium “soos ’n dronk matroos” gehardloop. De Kock, seun van die legendariese Mike de Kock, het nou in sy nuwe land die ys gebreek en kan vorentoe nog ’n groot faktor wees. De Kock en Mansour het hulle in Cranbourne gevestig. Hy was op Randjesfontein lank sy pa se assistent voordat hy besluit het om sy eie lisensie uit te neem. Dis onbekend presies wat gebeur het, maar die ondersoek sal binnekort die feite bekend maak.