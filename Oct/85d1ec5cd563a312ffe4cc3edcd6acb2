DEESDAE word byna enige produk teen baie aanloklike pryse aanlyn verkoop. Meer mense reageer ook deesdae op aanlyn-advertensies. Misdadigers staan egter altyd gereed om mense, wat alewig ’n bargain soek, in te loop. Die versekeringsmaatskappy Virseker waarsku Suid-Afrikaners om te alle tye waaksaam te wees. Ricardo Coetzee, woordvoerder van Virseker, meen daar is min dinge erger as om te besef dat jou hardverdiende geld in ’n boef se beursie opgeëindig het terwyl jy leë hande staan. Virseker gee ’n paar wenke om vals-advertensies uit te ken en jouself te beskerm: *Deeglike navorsing op die spesifieke item wat jy graag wil koop is belangrik. *Maak seker wat die spesifikasies daarvan is en vind uit wat redelike pryse daarvoor is. *Advertensieplatforms wat meer detail van verkopers vereis, is veiliger. *Hou verby met kopies wat te goed lyk om waar te wees. *Kopers moet veral waaksaam wees vir teruggeneemde items en dringende verkope. *Maak seker dat die item, beskrywing en foto ooreenstem met mekaar en dit wat jy van die item weet. *Vra of die item nog beskikbaar is wanneer jy die verkoper kontak. Bevestig dan die detail en kry verdere, relevante besonderhede wat dalk nie in die advertensie verskaf word nie. *Ontmoet in publieke spasie en vermy onveilige plekke. *Neem jou tyd om inspeksie te doen op die item en maak seker dat alles is en werk soos wat dit geadverteer is. *Moenie persoonlike inligting met ’n verkoper deel voordat jy hulle besonderhede behoorlik nagegaan het nie. *Moet nooit jou kredietkaart- of bankbesonderhede aan ’n verkoper gee, of kontant saam met jou neem die eerste keer wanneer jy hulle ontmoet nie. Rapporteer verdagte verkopers onmiddellik aan die owerhede en/of die eienaars van webtuistes waar die item geadverteer word.