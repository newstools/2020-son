HEIDELBERG. – ’n Liefdesdriehoek skuil glo agter ’n mesvoorval gister wat in die hospitaal geëindig het. ’n Man (33) van Diepkloof sit met verskeie ernstige meswonde nadat ’n ander jong man hom na bewering aangerand is. Die slagoffer, Jordan-Lee Philander, is op die toneel deur ambulanspersoneel behandel voordat hy na die hospitaal in Riversdal vervoer is. Klag Die polisie was op die toneel, maar geen arrestasies is uitgevoer nie. Volgens Alroy Windvogel, plaaslike polisiewoordvoerder, is daar nog nie ’n klag gelê nie. “Die voorval het net voor 14:00 gebeur. “By my aankoms op die toneel, so 14:40, was die polisie en ambulans op die toneel. “Die inwoners was baie ontevrede, want volgens hulle­ was die polisie lank voor die ambulans op die toneel.” Die aanval het in Kershoutstraat, Diepkloof, gebeur.