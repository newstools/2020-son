ONDANKS teëspoed staan hy bekend as die man met ’n hart soos ’n diamant. Dít is hoe van sy vele beleggers vanweë sy goedhartigheid na die bekende sakeman Louis Liebenberg verwys. Liebenberg, woonagtig in Port Nolloth, het dié week R500 000 aan die sukkelende boere van die Sutherland-omgewing geskenk. Hiermee het sy duisende beleggers hom gehelp om die boere te help. Liebenberg het die kapitaal van die beleggers gebruik om diamante aan te koop. Hy sê: “Die beleggers kry hul geld terug, want ek vat net die opbrengs en gee die halfmiljoen aan die boere van die Roggeveld. Sukkel “Hulle kry bitter swaar weens die droogte. Die geld sal help om hul gesinne en kuddes deur te trek.” Sy sê: “Die droogte het die mense gebreek, want dit het net te lank aangehou. Die skure en lande is leeg en droog.” Liebenberg het haar die taak gegee om die R500 000 te verdeel onder boere wat ly, maar nie gehelp word nie. Van 14 tot 21 Oktober het hy ’n rekordbedrag van meer as R44 miljoen aan sy vele beleggers uitbetaal. Hy het belowe om die boere van die Boesmanland en veral dié in die Namakwaland-area later te help.