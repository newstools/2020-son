DIE Sharks se afrigter, Sean Everitt, pak die Leeus vanaand met ’n span wat ’n baie goeie balans tussen jeug en ervaring toon. Hy het die opwindende Manie Libbok op heelagter gekies; Aphelele Fassi is weens ’n besering steeds buite aksie. Everitt het twee groot vleuel­s in die vorm van JP Pietersen en Werner Kok. Makazole Mapimpi is in Japan en S’bu Nkosi en Madosh Tambwe is albei nog op die krukkelys. Ná ’n stewige vertoning vir die Groen-span verlede naweek het Yaw Penxe hom vandeesweek by die Sharks aangesluit. Hy is egter nie by dié wedstrydgroep ingesluit nie. “Ons voel Yaw is ’n speler wat in die Pro14 regtig geskitter het. Hy het Saterdag by die Springbok Showdown goeie werk gedoen. “Hy het byna ’n kans vir ’n drie gekry wat deur Sanele Nohamba opgestel is. ’n Speler soos hy kan vir die Sharks van groot waarde wees,” meen Everitt. “Dit is jammer dat ons in daardie posisie beserings opgedoen het. Mapimpi het vertrek na Japan en hy het veilig daar aangekom. Ons is bly vir hom. “Nkosi is twee tot drie weke weg (van ’n terugkeer) en nog ’n week (buite aksie) sal Madosh goed doen.” Die Leeus van Cash van Rooyen (afrigter) het ’n groot pak gekies, onder wie Jaco Kriel, Len Massyn, Vincent Tshituka en Willem Alberts. Die Leeus het al hul fisieke hand gewys. “Hulle het ’n groot senterkombinasie in die voormalige Bulls-kaptein Burger Odendaal en Dan Kriel. “Vir hierdie spesifieke wedstryd het hulle wegbeweeg van hul DNS, wat op kontinuïteit van die bal gerig is,” meen Everitt. Sharks: 15 Manie Libbok, 14 JP Pietersen, 13 Lu­khanyo Am (k), 12 Marius­ Louw, 11 Werner Kok, 10 Curwin Bosch, 9 Sanele Nohamba, 8 Sikhumbuzo Notshe, 7 Phendulani Buthelezi, 6 James Venter, 5 Hyron Andrews, 4 Ruben van Heerden, 3 Thomas du Toit, 2 Dylan Richardson, 1 Ox Nché. BANK: 16 Dan Jooste, 17 Mzamo­ Majola, 18 John-Hubert Meyer, 19 JJ van der Mescht, 20 Celi­mpilo Gumede, 21 Grant Williams, 22 Jeremy Ward, 23 Thaakir Abrahams. Lions: 15 EW Viljoen, 14 Jamba Ulengo, 13 Burger Odendaal, 12 Dan Kriel, 11 Rabz Maxwane, 10 Elton Jantjies (k), 9 Dillon Smit, 8 Len Massyn, 7 Vincent Tshituka, 6 Jaco Kriel, 5 Marvin Orie, 4 Willem Alberts, 3 Carlü Sadie, 2 Jaco Visagie, 1 Sti Sithole. BANK: 16 Jan-Henning Campher, 17 Dylan Smith, 18 Wiehahn Herbst, 19 Wilhelm van der Sluys, 20 MJ Pelser, 21 Hacjivah Dayimani, 22 Morné van den Berg, 23 Gianni Lombard, 24 Wa­ndisile Simelane, 25 Ruan Dreyer.