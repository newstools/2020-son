DIE polisie van die Strand volg alle leidrade op nadat die lyk van ’n jong man (18) Sondag in ’n steeg tussen Broad­way-boulevard en Annike Close gevind is. ’n Voetganger het die tiener se lyk is omstreeks 06:20 gevind. Hy is uitgeken as Phumelele “Gangster” Ndaba van NY122 nr. 11 in Guguletu. Gesig Ndaba het ’n skietwond deur sy regterwang gehad. Volgens die polisie was daar geen ander beserings aan die slagoffer se liggaam nie – net die skietwond deur sy gesig. Die gebied is baie berug vir bendegeweld. Die rede vir die moord is in hierdie stadium nog onbekend. Mense met inligting word versoek om lt.kol. Franklin Plaatjies by 082 469 3359 te bel. Alle inligting word as vertroulik bestempel.