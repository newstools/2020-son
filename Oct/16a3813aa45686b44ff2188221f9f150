DIE ANC het hul werkers versoek om die nodige reÃ«lings met hul banke te tref omdat salarisse vir September laat inbetaal gaan word. "Salarisse sal nie later nie as 9 Oktober inbetaal word," lui die brief aan personeellede. Die nuus kom nadat 'n rekening van R100 000 aan die ANC gestuur is vir die vlug na Zimbabwe wat aan die staat terugbetaal moet word. Die ANC het luidens berigte salarisse vir Augustus en Junie ook laat inbetaal. Boonop het die omstrede sakeman Edwin Sodi die afgelope week by die kommisie van ondersoek na staatskaping getuig dat hy gevra is om skenkings aan die ANC te maak vir salarisse. Sodi is Woensdag gearresteer op klagte wat verband hou met die omstrede asbesdakke-projek in die Vrystaat. Volgens Sodi, direkteur van Blackhead, is die R3,5 miljoen wat hy aan die ANC betaal het 'n skenking en kom daarom nie neer op korrupsie nie. - News24