'N TAAKSPAN is saamgestel om te soek na ses mans wat uit polisie-aanhouding in Elliot in die Oos-Kaap ontsnap het. Die bewering is dat die ontsnaptes die polisiebeamptes aan diens oorrompel, van 'n diensvuurwapen beroof en toe gevlu ghet. Die polisie waarsku die gemeenskap om nie self die ontsnaptes te probeer herarresteer nie omdat hulle gewapen en gevaarlik is. Khaya Tonjeni, 'n polisiewoordvoerder, se aanvanklik het sewe mans ontsnap, maar dat 'n 21-jarige man reeds weer agter tralies is. Die oorblywende ontsnaptes wat nog op vrye voet is, is Lihle Rashula, Dumisanu Tom, Inga Nkompela, Sfundo Sothondoshe, Yophi Samkelo Rasmeni en Phakamani Phoswayo. Lt. Genl. Liziwe Ntshinga, provinsiale polisiekommissaris, het die taakspan aangemoedig om nie op te hou soek totdat almal weer agter tralies is nie.