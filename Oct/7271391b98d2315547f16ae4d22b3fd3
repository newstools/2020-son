JÜRGEN Klopp (manager) en sy Liverpool-span het geskiedenis gemaak – om die verkeerde redes. Klopp-hulle se loesing van 2-7 teen Aston Villa Sondag op Villa Park het die Premierliga-kampioen tot nuwe laagtes laat daal. Dis die Reds se grootste nederlaag sedert 1934 toe Newcastle United hulle in ’n First Division-wedstryd met 1-9 verpletter het. Klopp het die verleentheid op die ken gevat deur te sê dat hulle die “plot verloor” het teen ’n begeesterde Villa, wat laas seisoen net-net relegasie vrygespring het. “Eerstens moet ek Villa krediet gee en sê dat Villa goed gedoen het,” sê hy. “Ons het groot kanse gehad, maar dit nie gebruik nie. “Ons het ook foute gemaak, massiewe foute. “Dit het begin met die eerste doel en daarna het ons net voortgeploeter. Dis asof ons die plot verloor het. Kwessie “Ons het die bal in verkeerde areas weggegee. Ons het die bal ook nie beskerm toe ons balbesit gehad het nie. “Met elke balbesit wat ons verloor het, het hulle groot counter attacks begin. “Daar was ook nie die kwessie van dat ons dit 7-7 sou kon maak nie. Maar niemand kan blameer word daarvoor behalwe ek nie. “Wie wil dan nou met 2-7 verloor? Jare gelede het ons gesê dat ons geskiedenis wil maak. Dit wás beslis so, maar die verkeerde tipe.” Liverpool pak Everton op 17 Oktober in ’n Merseyside derby ná die international break. – AP