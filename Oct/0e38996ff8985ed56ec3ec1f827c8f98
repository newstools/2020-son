'N GROEP jong seuns van Philippi in Kaapstad het tydens die lockdown bymekaargekom en self hul gemeenskap se paaie skoongemaak. Daardeur verdien hulle sakgeld van verbygaande motoriste. Wanneer hulle nie skoolgaan of sokker speel nie, vul die jong seuns ook potholes met sand en rommel. "Ons vul die slaggate met sand en ons doel is om die meeste slaggate te vul," het Junior Mjiwa (13) gesê. Een seun het gesê hulle wil die slaggate vul omdat die pad in so 'n slegte toestand is. "Ons sien dat dit vervalle is as ons langs die pad loop en wanneer ons van die plas water moet wegbly," het hy gesê. Mjiwa het gesê hulle geniet dit om saam te werk, maar meestal omdat hulle geld verdien in ruil vir hul werk. "Ons gebruik die geld om onsself te bederf en goed soos brood en koeldrank te koop en die res gaan na ons ouers," het hy gesê. Onele Nontsele (11) sê hy hou nie daarvan om taxi's se bande te sien bars weens die slaggate nie. "Ons wil nie hê dat die taxi's moet vassit nie," het hy gesê. 'n Groot hoop rommel wat onwettig gestort is, lê langs die pad en die seuns vra dat iemand met 'n vragmotor hulle moet help om dit te skuif. - News24 