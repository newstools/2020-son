REDDINGSWERKERS moes Maandag vinnig spring om te keer dat 'n man nie 'n eenjarige meisie by die Steve Biko-brug in Oos-Londen afgooi nie. Die kind is met Red Alert Electronic Security se aankoms op die toneel aan haar voete oor die brug gehou. "Die verdagte is as haar oom geïdentifiseer. Daar was baie gemeenskapslede op die toneel en hulle het gehelp om sy aandag af te trek," sê Red Alert in 'n verklaring. "Dis toe dat een van ons beamptes, nog 'n familielid van die kind en lede van die publiek die meisie gryp." Die verdagte het probeer vlug, maar is kort daarna vasgetrek terwyl hy gedreig het om by 'n kloof af te spring. Kol. Sibongile Soci, 'n polisiewoordvoerder, sê 'n 30-jarige man is gearresteer en aangekla van ontvoering en poging tot moord. - News24