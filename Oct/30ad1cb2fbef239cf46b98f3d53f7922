ROBERTSON. – ’n Ma en haar berk sal van vandag af in die hof moet explain waarom hulle driejarige dogtertjie dood in hul shack aangetref is. Son het verlede week berig oor die lewelose liggaampie van die klein dogtertjie wat in ’n shack in Mullerstraat aangetref is. Die couple, albei 27 jaar oud, word nou van moord aangekla. Hul name mag egter nog nie bekend gemaak word nie aangesien hulle nog nie gepleit het nie. Gebreek Die twee het in ’n vorige hofverskyning aangedui dat hulle ’n prokureur gaan aanstel of dat hulle om regshulp gaan aansoek doen om hul borgaansoek te behartig. Sers. Carlton Steenberg, van die Worces­ter-FCS, het aan Son gesê dat húlle nou die ondersoek hanteer. Die nadoodse ondersoek het getoon dat die dogtertjie doodgeslaan is. Haar tenger liggaampie het op verskeie plekke die tekens van dié abuse getoon. By die cops se aankoms op die toneel, het die paartjie aangevoer dat die kind teen ’n klip geval het. Die driejarige se gebroke antie sê toe sy die dag van die kind se dood by die shack kom, was die paartjie kliphard besig om skoon te maak. Bloed Volgens die antie het sy toe gesien dat die kind op die bed lê. “Toe ek reg na haar kyk, was haar hele gesig onder bloed en haar kop was blou en opgeswel,” het die hartseer antie vertel. Sy sê sy het gedink die kind slaap, maar toe sy aan haar vat, was sy yskoud. Volgens die familie soek hulle nou antwoorde oor wat presies met die kind gebeur het.