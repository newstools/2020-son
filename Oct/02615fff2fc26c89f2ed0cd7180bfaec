DIE Stormers se hoofafrigter, John Dobson, glo daar is baie jongelinge in sy groep wat in die Superrugby Unlocked-kompetisie sommer gou huishoudelike name gaan word. Dobson het Donderdag ’n groep van 47 spelers vir dié kompetisie en later vanjaar se Curriebeker-kompetisie bekend gemaak. Superrugby Unlocks begin Vrydag, maar die Stormers sal nie in aksie wees nie. Die Sharks pak die Lions se openingswedstryd van Superrugby Unlocked en Saterdagmiddag kom die Cheetahs teen Pumas te staan. Die eerste ronde sluit af met die Bulls wat die Griekwas dan Saterdagaannd die stryd aansê. Dobson se Stormers kom volgende naweek (Saterdag, 17 Oktober) teen die Lions op Nuweland in Kaapstad te staan. Oor sy groep van 47 het Dobson gesê: “Ons is omtrent deur ’n lang reis dié jaar, maar ons is oorgehaal om ons groep bekend te kan maak, wat spog met ‘n goeie balans in ervaring en opwindende jong talent. "Behalwe vir ons nege Springbokke, is daar verskeie spelers in ons groep wat die kans het om huishoudelike name te word deur goeie vertonings in te sit, en ons kan nie wag om te sien wat hulle in ’n Stormers-trui kan vermag nie. "Ons lojale ondersteuners moes lank wag en ons weet hulle is opgewonde – net soos ons – om weer aan die gang te kom. Die spelers kan nie wag om weer op Nuweland uit te draf nie.” Stormers-groep: Juarno Augustus, Kwenzo Blose, Jaco Coetzee, Angelo Davids, Paul de Wet, Ben-Jason Dixon, Dan du Plessis, Johan du Toit, Pieter-Steph du Toit, Neethling Fouche, Warrick Gelant, Michal Haznar, Lyle Hendricks, Herschel Jantjies, Steven Kitshoff, Siya Kolisi, JJ Kotze, Tristan Leyds, Leon Lyons, Frans Malherbe, Godlen Masimla, Bongi Mbonambi, David Meihuizen, Salmaan Moerat, Matt More, Ruhan Nel, Sihle Njezula, Scarra Ntubeni, Sergeal Petersen, Rikus Pretorius, Sazi Sandi, JD Schickerling, Christopher Schreuder, Seabelo Senatla, Cornel Smit, Chad Solomon, Tim Swiel, Marcel Theunissen, Edwill van der Merwe, Abner van Reenen, Ernst van Rhyn, Chris van Zyl, Damian Willemse, Kade Wolhuter, Nama Xaba, Leolin Zas, Mnombo Zwelendaba. 