SY IS nie meer net die nommereen-DJ in Afrika nie, – sy is nou ook ’n CEO. Ntombezinhle Jiyane, oftewel DJ Zinhle, wat onlangs aangewys is as Forbes Africa se entertainer van die jaar, het gister aangekondig sy het aandele gekoop in die internasionale vonkelwyn maatskappy Boulevard Nectar Rosé en dat sy oorgeneem het as CEO. Die sakevrou het reeds verskeie suksesvolle besighede, maar sy is die eerste plaaslike kunstenaar wat beduidende aandele in ’n internasionale brand koop. Empire Die “Umlilo”-DJ het die laaste paar dae haar fans in die sosiale media getease met die groot move wat sy gemaak het. Sy het ook gesê dat sy aan ’n empire bou as nalatenskap vir haar vierjarige dogtertjie, Kairo Forbes. DJ Zinhle sê dis ’n groot prestasie en dit pas perfek by haar eie brand in. “Vir my moet die perfekte sakegeleentheid ’n groot sinergie deel met wie ek is, nie net as DJ nie, maar ook as vrou. “Ek dink graag dat ek die perfekte mix tussen mag en gesofistikeerdheid is en dit is presies wat die Boulevard brand reflekteer. “Ek sien groot potensiaal vir Boulevard Rosé en dit gaan nog groter hoogtes bereik met my signature touch.” En die DJ het beslis ’n spesiale touch wat besigheid betref. Kyk maar na die sukses van haar juweliersreeks, Era by DJ Zinhle. Sy het ook verlede jaar haar home decor-maatskappy, Jiyane Atelier bekendgestel. Cheers, Zinhle!