MIKEL Arteta, manager van Arsenal, reken hy is oorgehaal met Thomas Partey, sy nuwe aanwins vanaf Atlético Madrid. Die Gunners het Atlético Madrid se release clause van £45 miljoen (net onder R968 miljoen) geaktiveer vir die dienste van die Ghanese sterspeler – 30 minute voordat die transfer window gesluit het. Opgewonde Volgens Arteta behoort die 27-jarige Partey ’n sleutelrol te speel in die herbou van Arsenal se onervare middelveld. “Ons kyk al geruime tyd na Thomas. “Ons is baie opgewonde daaroor om ’n speler van sy gehalte te bekom om ons groep te versterk,” het Arteta gesê. “Hy is ’n dinamiese midfielder met goeie energie. “Hy bring ook baie ervaring na die span, want hy speel al geruime tyd op die hoogste vlak in La Liga en die Champions League. “Ons is ook baie beïndruk met sy fantastiese houding en hoe hy die spel benader. “Hy is ’n baie intelligente speler. Ons sien uit daarna om hom in ons stelsel hier by Arsenal te integreer. “Ek is oortuig daarvan hy sal kan bydra tot die herbou van ons groep en klub,” het Arteta bygevoeg. –AP