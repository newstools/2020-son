DIE polisie en gemeenskap van ZF Mgcawu-distrik in die Noord-Kaap het Donderdag by brig. Samuel "Sampie" Koopman se roudiens hul laaste eer aan hom betoon. Koopman, stasiebevelvoerder van die Upington-polisiestasie en 'n gemeenskapsleier, het verlede Saterdag sy stryd teen Covid-19 verloor. Hy is tydens sy roudiens beskryf as 'n polisieman wat toegewyd tot sy werk was. "Hy was dapper, het reguit gepraat en het die gemeenskap met trots gedien," lui 'n polisieverklaring. Koopman sal veral onthou word vir die woorde "wetter" en "Here lei my" wat hy baie gebruik het. "Hy sal daarvoor baie gemis word," sÃª kol. Mashay Gamildien, 'n polisiewoordvoerder. 