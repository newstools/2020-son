NOG T20-krieket is die voormalige Proteas-kaptein Faf du Plessis se voorland nadat hy aangewys is as ’n marquee-speler vir die Lanka Premier League (LPL). Du Plessis en die Wes-Indiese Eilande se Andre Russell gaan in November in die heel eerste aanbieding van Sri Lanka se weergawe van die Indiese Premierliga vir die Colombo Kings speel. Dav Whatmore is die afrigter van die Colombo Kings. Hy het Sri Lanka in 1996 tot Wêreldbeker-glorie afgerig. Angelo Mathews gaan ook vir Colombo speel. Die LPL was veronderstel om vanaf Augustus tot September gespeel te word. Stede Dis egter uitgestel weens die Covid-19-pandemie en sal nou eers vanaf 21 November beslis word. Die eindstryd vind op 13 Desember plaas. Kandy en Hambantota is die twee Sri Lankaanse stede waar wedstryde gespeel sal word. David Miller, die Proteas se kragtige middelorde-kolwer, sal ook in hierdie splinternuwe T20-liga vir die Dambulla Hawks speel. Ander bekende spelers wat in die LPL gaan speel, sluit Chris Gayle (Kandy Tuskers), Carlos Brathwaite (Dambulla Hawks), Shahid Afridi (Galle Gladiators) en Shoaib Malik (Jaffna Stallions) in. – Reuters