NOG drie mense is oor die sluipmoord op lt.kol. Charl Kinnear ondervra. Maar net Zane Killian sal na verwagting vandag in die Bishop Lavis-landdroshof verskyn in verband met die moord op Kinnear. Hy staan ook tereg op aanklag van sameswering om moord te pleeg en die onregmatige onderskepping van selfoonkommunikasie. Die minister van polisie, Bheki Cele, het Saterdag ná afloop van Kinnear se begrafnis dié jongste verwikkelinge op ’n mediakonferensie gedeel. Niemand is egter nog formeel aangekla nie. Kinnear is een van 77 polisielede wat in die boekjaar 2019-’20 vermoor is. Van April tot Saterdag is daar 29 polisiebeamptes vermoor.