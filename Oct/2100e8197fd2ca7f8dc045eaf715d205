NOG 'n arrestasie is gemaak inverband met die brandstigting van 'n polisievoertuig verlede week buite die Senekal-landdroshof in die Vrystaat. Polisiewoordvoerder, brig. Vish Naidoo, het aan News24 bevestig dat 'n 33-jarige man inhegtenis geneem is. "Hy word van openbare geweld, brandstigting, kwaadwillige saakbeskadiging en poging tot moord aangekla." Volgens berigte is die man 'n inwoner van Senekal wie 'n towing-diens besit. Hy sal na verwagting Maandag in die hof verskyn.