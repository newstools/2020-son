“EK IS dankbaar vir die feit dat die Here my en my familie deur die grendeltyd gedra het en steeds dra.” Dís hoe die musikant Don Vino voel. Die Kaapse saxo­foonspeler is opgewonde daaroor om weer te kan optree, veral by opelugkonserte. “Daar is net iets spesiaals aan ’n live opelugkonsert,” vertel die musikant. “Wat my deesdae inspireer, is mense en die natuur. “Ons gaan deur moeilike tye, maar daar is ’n les, en ’n silwer randjie. Behou die geloof en hou vas aan hoop. “In die grendeltyd het ek weer geleer om stil te word, rondom my te kyk en die dinge te waardeer wat belangrik is, veral my familie, wat altyd daar is met aansporing en ondersteuning.” Don Vino reël ’n spesiale optrede. Dit vind Sondagaand by die Spier-amfiteater plaas. Die optrede begin 18:00. Kaartjies kos R190 elk vir die live optrede en R75 vir aanlyn stream­ing. Die gaskunstenaars is die talentvolle Judith Sephuma, Daylin Sass, een van die topdrie van die talentkompetisie Maak My Famous(reeks 2), en Lady Litsa.