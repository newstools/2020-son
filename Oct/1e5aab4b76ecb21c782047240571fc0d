DIE Kuilsrivier-polisie ondersoek ’n saak van moord nadat ’n man se lyk gister in ’n kar in Highbury ontdek is. Volgens kapt. FC van Wyk, polisiewoordvoerder, het die cops gister omstreeks 08:30 ’n klagte gekry oor ’n verdagte kar wat agter ’n vulstasie in Jaberhonstraat in Highbury, Kuilsrivier geparkeer is. “Toe die polisie by die plek kom, het hulle die silwerkleurige Nissan gevind. Die kar se deure het oopgestaan. Die man se lyk is op die agterste sitplek gevind. Die lyk was met boomtakke bedek.” Bewyse Van Wyk sê die man is nog nie geïdentifiseer nie en voeg by: “Dis nog nie bekend hoe die man dood is nie.” Lede van die polisie se forensiese span het die toneel gefynkam vir enige bewyse. Die polisie het ’n moordsaak geopen. Volgens van Wyk word die omstandighede rondom die moord ondersoek en niemand is in dié stadium al in hegtenis geneem nie. “Enigeen met inligting wat die polisie met die ondersoek kan help, kan die polisie se Stop Misdaad-nommer by 08600 10111 skakel of bel speursersant M. Mfubesi by 0219005500 of 0731247487 met jou inligting.