DIE Tygerberg Hospital Children’s Trust vra hulp om kos vir families en pasiënte in te samel. Dié trust ondersteun die Paediatric Infectious Diseases Clinic by die Tygerberg Hospitaal wat deel is van die Specialised Care Basket. Die trust vra hulp vir die Food 4 Families-veldtog. Die veldtog wil 40 kospakkies per week insamel om aan kinders en grootmense en hul families te gee as hulle by die kliniek is. Elke jaar word pasiënte wat chroniese sorg ontvang na jeugkampe geneem, maar weens Covid-19 is daar ’n groter nood om pasiënte by die kliniek kos te gee. Daar is sowat 250 pasiënte onder die ouderdom van 18 jaar by die Paediatric Infectious Diseases Clinic. Pasiënte word daar opgeneem as hulle aansteeklike siektes soos HIV of TB kry. Pasiënte moet eers stabiliseer voordat hulle huis toe kan gaan. Jong pasiënte kom van areas soos Tygerberg, Bell­ville, Blue Downs, Eersterivier, Wesbank, Brackenfell, Gordonsbaai, Khayelitsha, Kraaifontein, Kuilsrivier, Macassar, Somerset-Wes, die Strand en selfs verder. Benodighede wat gesoek word, is suiker, baked beans, tee en koffie, blikkiesvis, koeldrankpoeier, 1F-bottels of sakkies aanmaakkoeldrank, sout, jellie, rys, sweets soos lollypops, pasta, olie, koekies, pasta, seep, tandepasta, soja- mince, mieliemeel en instant pap.