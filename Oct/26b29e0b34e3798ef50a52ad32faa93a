DIE tweede reeks van Van Adamse word weer aanlyn uitgesaai. Dit begin op 25 November en Lee-Ann van Rooi, Mo­nique Rockman, Keenan Arrison, Bianca Flanders, Caleb Felix, Emily-Rose van Diemel en Deidré Jantjies is almal deel van die tweede reeks. Die eerste reeks was baie gewild. In Van Adamse is daar nie die sogenaamde tradisionele bruin karakters, soos ’n antie wat ’n doek dra of ’n bruin man wat dwelms gebruik of verkoop nie. Met dié projek word gewys dat dinge in Suid-Afrika anders gedoen kan word.­ Liefkry Die web-reeks is deur die teater-akteur Enrico Hartzenberg geskryf. In die eerste aanlyn reeks, wat verlede jaar uitgesaai is, het die kykers die karakters van Rockman, Van Rooi en Hartzenberg leer ken en leer liefkry. In die tweede reeks gaan nóg briljante akteurs hulle by die sterbelaaide rolverdeling aansluit. Mense kan hul lippe nou al begin aflek vir dié lekker aanlyn reeks wat in November begin. 