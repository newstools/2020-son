KEVIN Hart en sy pragtige vroutjie, Eniko, het hul nuutste telg aan die wêreld gewys. Die akteur en komediant se vrou het op 29 September die lewe geskenk aan hul oulike dogtertjie. Die trotse mammie het dié week in die sosiale media gespog met ’n pragtige foto van haar nuwe baba. In die foto staan Eniko trots met haar bondeltjie vreugde. Die kleintjie heet Kaori Mai Hart. Saam met die foto skryf die mammie: “Ori, my meisie, jy is alles en nog meer waarvoor ek ooit kon gevra het. Jy is my lig.” Eniko het ook ’n kiekie gepost waar kleine Kaori se boeta Hendrix (12) – uit Kevin se vorige huwelik – haar vashou. Saam met hulle in die foto staan Kevin se dogter Heaven (15) – ook uit die vorige huwelik – en Eniko en Kevin se eerste seun saam, Kenzo (2).