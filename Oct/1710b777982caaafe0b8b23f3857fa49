EVERTON, die voorloper in die Engelse Premierliga (EPL) is gister hard teruggebring aarde toe. Dis toe Ralph Hasenhüttl (manager) se Southampton Everton in St. Mary’s Stadium met 2-0 ’n bloedneus gegee het. Everton se Gylfi Sigurdsson was bitter ongelukkig toe sy puik poging Alex McCarthy in die doelhok geklop het, maar die dwarspaal South­ampton gered het om sake gelykop te hou. Dit was egter James Ward-Prowse wat eerste bloed geruik het vir die tuisspan met fantastiese afronding van binne die doelgebied. Dit was ná goeie kombinasiespel met Danny Ings, wat die bal vertraag het sodat Ward-Prowse kon toeslaan. Minute later was Ings betrokke by die Saints se tweede doel. Dis danksy Ché Adams dat hulle hul voorsprong verdubbel het. Die besoekers van Merseyside was ook gelukkig dat Stuart Armstrong se doel nie toegeken is nie. Die ref het beslis dat Adams onkant was. Everton het in die tweede helfte gesukkel om sy ritme en voete te vind. Sy lot is vererger toe Lucas Digne in die 73ste minuut gepos is vir ’n gevaarlike tackle­ op Kyle Walker-Peters. Southampton moet ook krediet kry vir sy begeesterde en vrees­lose benadering teen die voorloperspan in die EPL.