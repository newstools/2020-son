'N GEMEENSKAP se ongelukkigheid oor hulle al vir meer as 30 jaar op huise wag, het daartoe gelei dat die Sewepasse-pad tussen Knysna en George vroeër die week deur inwoners afgesper is. GeorgeHerald berig die protesaksie kom nadat twee informele strukture Sondagaand in 'n brand verwoes is. Watson Nyende, vertel aan die publikasie, die gemeenskap is upset oor hulle al 35 jaar op huise wag. "Toe die hutte afgebrand het en gesinne dakloos gelaat is, was dit net die laaste." Die betoging het tot 'n einde gekom toe die mayor Ricky van Aswegen, en waarnemende munisipale bestuurder, dr Louis Scheepers, ooreengekom het om die gemeenskap by Dieprivier toe te spreek. Volgens Nyende is deel van die probleem die ligging van die township. "Dit lê tussen die George en Knysna munisipale grense en daar is nooit duidelikheid wie van die twee munisipaliteite eienaarskap neem nie. Intussen sê Chantel Edwards-Klose, 'n woordvoerder van George-munisipaliteit, die grond waarop die informele nedersetting is, is private eiendom. "In terme van die grense val die betrokke area onder Knysna-munisipaliteit."