DAT iemand só talentvol en gedug moet skarrel vir gereelde klubsokker gaan ’n mense se verstand te bowe. Boonop het hy die wêreld aan sy voete gehad met ’n droomskuif na een van die grootste klubs in die land, Orlando Pirates. Ongelukkig het dinge nie vir Riyaad No­rodien uitgewerk nie. Daarna het klubs soos Platinum Stars en Cape Town City die voormalige nasio­nale o. 23-speler ’n lifeline gegooi. Wéér het dinge nie uitgewerk vir Norodien nie en hy moes maar weer groener weivelde gaan soek. Laas seisoen het Cape Umoya United hom opgeraap – vir ses maande. Waarom die klub hom nie ’n permanente kontrak aangebied het nie, moet jou laat wonder. Want kyk, die talent en skills is daar ... Maar dís wat gebeur as jy dink jy is groter as die game en nie jou voete ferm op die grond kan hou nie. Dis nou die lot van die 25-jarige Norodien, wat tans skarrel vir ’n kontrak in die Eerste Liga. Cape Town Spurs se mediabeampte, Shooz Mekuto, het gister aan Son bevestig dat “Schillo” terug by Ikamva is om sy luck by Spurs te try. “Dis reg, Norodien is hier op trial by ons,” het Mekuto gesê. Wat verder die wenkbroue laat lig, is die feit dat No­rodien vir trials moet gaan by ’n klub waar hy sy loopbaan as ’n jongeling begin het – die destydse Ajax Cape Town. Dis ’n klub waar hy diep spore getrap het toe hy nog nederig was en veld gevat het vir die regte redes. Hoewel Spurs ’n nuwe klub is, is die personeel en coaches ou bekendes. Dit moes eintlik ’n no-brainer gewees het vir Spurs om sy dienste summier op te raap, maar dis toe nie die geval nie. Dalk weet Spurs se hiërargie ook wat die breë publiek raakgesien het. Sekere spelers dink mos die beautiful game van sokker skuld hulle fame en fortune. Daar is ’n hele paar Kaapse spelers wat nes Norodien ongelooflike godgegewe sokkertalente het. ’n Speler soos Toriq Losper se naam staan ook uit. Maar nou ja, hopelik kan die jong, opkomende talent hieruit leer. Mekuto het ook bevestig dat hulle die striker Lerato Manzini opgeraap het vir die nuwe seisoen. “Daar is nog vyf ander spelers wat ook hier by ons op trial is,” aldus Mekuto.