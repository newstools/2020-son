MOLEFI Ntseki, coach van Bafana Bafana, reken dis “all guns blazing” vir Sondag se friendly teen Zambië in die Royal Bafokeng-stadion. Die SA nasionale breier het aangedui dat hy sy first choice spelers, wat afwesig was in Donderdag se 1-1 draw teen Namibië, Sondag teen die Chipolopolo gaan inspan. Gedugte spelers soos Percy Tau, Thulani Hlatshwayo en Themba Zwane is ruskans gegee teen die Brave Warriors terwyl jonges soos Thibang Phete, Thabo Nodada en Siyethemba Sithebe hul internasionale debuut gemaak het. Ntseki en sy Bafana-troepe verwag dus om Zambië sy tweede knou toe te dien nadat Kenia hulle met 2-1 ore aangesit het, tydens hul friendly Vrydag in die Nyayo Nasionale-stadion. Bafana het op sy beurt 'n voorsprong van 1-0 weggegooi om met 1-1 gelykop te speel teen sy bure Donderdag in Runstenberg. Volgens Ntseki is dit belangrik dat Suid-Afrika met maksimum uitree teen 'n gewonde Zambiese span. "Dis waarom ons all guns blazing uitgaan teen Zambië. "Dit sal ons vertroue 'n massiewe hupstoot gee voor ons Afcon kwalifiserende wedstryde. "Teen Namibië het ek van ons sleutelspelers gerus omdat ek na meer opsies gekyk het wat ons kombinasies betref." Hy voeg by: "Ek dink dat die debutante goed gedoen het teen Namibië, maar nou verwag ek ons sommer beter moet vaar teen Zambië, met die kaliber van spelers wat ingespan gaan word." Bafana pak Sao Tome and Principe volgende maand in back-to-back Afcon kwalifiserende wedstryde. 