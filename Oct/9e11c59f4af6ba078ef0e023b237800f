VANAF 1 November word alle waterbeperkings in Kaapstad opgehef. Die redes daarvoor is dat die nasionale department van water en sanitasie besluit het om alle beperkings wat vir Wes-Kaap bedoel was – insluitende Kaapstad – op te hef. Damme rondom Kaapstad is 100% vol. Die Stad Kaapstad voorspel ook dat damme tot die volgende winter tot nie minder as 50% sal daal nie. Die gewone regulasies om water te spaar sal steeds in plek wees. Volgens die Stad Kaapstad is die gebruik van watter tans van so aard dat waterbeperkings opgehef kan word. Volgens burgemeester Dan Plato moet almal steeds in gedagte hou klimaatsverandering vind steeds plaas en inwoners moet steeds spaar. Water sal ongeveer 4 sent per liter kos in vergelyking met R10 per liter vir gebottelde water. Inwoners sal dus minder vir water ook betaal.