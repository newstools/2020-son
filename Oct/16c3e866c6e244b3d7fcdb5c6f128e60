DONALD Trump, Amerikaanse president, het na die Withuis teruggekeer nadat hy weens Covid-19 'n paar dae in die hospitaal deurgebring het. Trump het, kort ná hy ontslaan is, Amerikaners aangemoedig om nie die corona-virus te vrees nie. "Julle gaan dit oorwin. Ons gaan van voor lei. As julle leier, moes ek dit doen," het hy later in 'n video-boodskap gesê. "Ek weet daar is 'n gevaar hieraan, maar ek moes dit doen. Ek het voorgevat en gelei. Ek is nou beter, dalk is ek selfs immuun, ek weet nie." Trump het ook belowe dat 'n entstof binnekort op pad is. Joe Biden, die Demokrate se presidentskandidaat, het Trump gekritiseer deur te sê: "Enigeen wat sê maskers en social distancing maak nie 'n verskil nie en die virus opdoen, dink ek is verantwoordelik vir wat met hulle gebeur." - BBC News 