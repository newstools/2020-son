BRILLIANT Khuzwayo, voormalige doelwagter van Orlando Pirates en Kaizer Chiefs, se aanrandingsaak is Maandag vir mediasie uitgestel. Khuzwayo en Mantenetgo Mbasa, 'n student van die Mangosuthu Universiteit van Tegnologie in KwaZulu-Natal, het klagte van aanranding met die doel om ernstig te beseer teen mekaar gelê. Luidens die klagstaat het Khuzwayo vir Mbasa met 'n mes op die arm gesteek en Mbasa is aangekla omdat hy vir Khuzwayo met 'n bottel op die hand gesteek het. Khuzwayo was blykbaar veronderstel om as gasspreker by die universiteit op te tree. Hy het buite die hof aan joernaliste gesê hy is bly die saak is voor die hof. Die saak is tot 27 Oktober uitgestel. - TimesLive