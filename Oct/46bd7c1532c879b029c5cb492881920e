CAPE Town City het Saterdag 'n gulde kans verbrou om wraak te neem teen Chippa United in die Cape Town Stadium. Dis omdat die Citizens 'n eerste helfte voorsprong van 1-0 weggesmyt het teen die Chilli Boyz om sy Premierliga-veldtog op 'n wennoot af te skop. Afrigter Jan Olde Riekerink se Kaapse span moes egter settle vir 'n 1-1 draw toe Mududuzi Mdantsane se doel in die 22ste minuut deur Augustine Kwem in die tweede helfte uitgekanselleer is. Tot 'n groot mate sal Riekerink en sy City-troepe meer tevrede wees met die uitslag in vergelyking met sy eweknie van Chippa, Lehlohonolo Seema. Dis omdat die besoekers van die Baai iets soos 17 shots gehad het waarvan sewe on target was. Die tuisspan, wat die leeuedeel van die balbesit geniet het, kon egter net twee shots on target kry in die stryd. City pak Maritzburg United Woensdag in die Harry Gwala-stadion.