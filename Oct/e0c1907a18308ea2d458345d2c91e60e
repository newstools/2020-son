DIE polisie in die Noord-Kaap bied 'n beloning van R50 000 aan vir inligting wat kan lei tot die arrestasies en skuldigbevinding van vier verdagtes wat 'n man in sy hospitaalbed doodgeskiet het. Deon Mkwanazi (38) is op 25 September in die Robert Mangaliso Sobukwe-hospitaal in Kimberley doodgeskiet. Die vier verdagtes was geklee in beskermende drag. Kol. Mashay Gamieldien, 'n polisiewoordvoerder, sê in 'n verklaring die polisie se 72-uur optredeplan is geïmplementeer en hulpbronne om die verdagtes op te spoor, is reeds ingespan. Gamieldien sê enigeen met inligting wat die ondersoek kan aanhelp, moet brig. Nicky Mills by 082 371 6667 of kapt. Basil Buys by 082 495 5405 bel. Die misdaadlyn kan ook by 08600 10111 gebel word.