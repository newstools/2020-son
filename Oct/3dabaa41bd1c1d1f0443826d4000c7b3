DIE walvis wat by Strandfontein uitgespoel het is al 'n paar dae dood. Sò sê Marian Nieuwoudt, burgemeesterskomiteelid vir stedelike beplanning en omgewingsake, wie byvoeg die oorsaak is onbekend. Nieuwoudt noem dat die stad is in die proses om die walviskarkas te verwyder. "Weens die grootte van die karkas vat dit bietjie langer. "Ingevolge die stad se walvis-verwyderingsbeleid sal die karkas na die Vissershok landfill-terrein geneem word." Sy maan lede van die publiek om nie naby die karkas te gaan nie. "Dit is onwettig om aan die karkas te raak of enige deel te verwyder. "Ons moedig ook motoriste aan om nie hul voertuie in die middel van die pad te stop om na die walvis te kyk nie, aangesien dit 'n verkeer-opeenhoping veroorsaak en ook tot 'n ongeluk kan lei." Vroeër het die nasionale seereddingsinstituut die publiek gewaarsku om versigtig te wees. Craig Lambinon, 'n woordvoerder vir die NSRI, sê 'n beroep word op die publiek gedoen om versigtig te wees in die Strandfontein omgewing. "Dit is ingeval van 'n toenemende haai-teenwoordigheid in die seewater in die gebied."