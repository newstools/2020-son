DIE Valke in Limpopo het 'n polisieman op klagte van korrupsie gearresteer nadat hy na bewering geld van 'n vermeende dwelmsmokkelaar ontvang het om sy docket te laat verdwyn. Die 52-jarige adjudant-offisier is verbonde aan die Westenburg-polisiestasie in Polokwane. Die vermeende dwelmsmokkelaar het na bewering R6 000 aan die polisieman gegee, maar hy het al hoe meer geld begin soek totdat die saak by die Valke aangemeld is. Die polisieman is onmiddellik gearresteer nadat die verdagte nog R6 000 aan hom oorhandig het. Daar is ook meer as R27 000 in kontant in sy besit gevind.Â  - News24  