DIE polisie het 'n taakspan saamgestel om die moordenaars van 'n Oos-Kaapse sakeman op te spoor. Die 57-jarige man was saam met sy familie by die huis in Joe Gqabi toe twee onbekende mans omstreeks 19:05 by die huis inkom. Skote is eers op 'n vrou in die eetkamer geskiet, wat haar in die bolyf getref het. Kol. Sibongile Soci, 'n polisiewoordvoerder, sê: Die twee skieters het toe na 'n ander vertrek beweeg waar twee skote ook geskiet is, en die sakeman vermoor is. "Twee kinders van 5 en 10, wie ook in die huis was, is nie beseer nie." Die verdagtes het op voet gevlug. Soci sê volgens inligting blyk dit hulle is deur 'n wit Polo met 'n onbekende registrasienommer opgetel. Die motief vir die moord is nog onduidelik en die polisie ondersoek 'n saak van moord en poging tot moord. - News24