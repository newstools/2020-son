DIE Franse Ope se nuwe vrouekampioen, Iga Swiatek, het nou gewys sy is honger vir nóg sukses. Swiatek (19) het vriend en vyand verras deur die jongste speler buiten Monica Seles (1992) en eerste Pool te word wat dié titel wen. Maar eerder as om bos te gaan en haar sukses met sjampanje te vier, het sy besluit om water te drink. “Ons wou op haar gesondheid ’n glasie klink, maar sy’t geweier, het Swiatek se afrigter, Piotr Sierzputowski, gesê. – Reuters