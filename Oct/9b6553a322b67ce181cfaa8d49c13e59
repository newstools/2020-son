'N SAKEMAN, wat na bewering die Johannesburgse stadsraad uit miljoene rande bedrieg het, het Maandag in die hof verskyn. Deon Pillay, direkteur van Esizwe Technology, staan tereg op bedrogklagte nadat hy nie 570 rekenaars kon lewer waarvoor die stadsraad betaal het nie. Pillay is uit op borgtog van R50 000. Phindi Mjonondwane, 'n woordvoerder van die nasionale vervolgingsgesag, sê Pillay se maatskappy was een van Mustek se geakkrediteerde handelaars. "Mustek se hoofbesigheid is die verkoop en verspreiding van rekenaars en elektroniese produkte deur sy netwerk van sowat 6 000 geakkrediteerde handelaars," sê sy. - The Citizen