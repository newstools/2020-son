DIE vlakke van damme in Kaapstad het tot 100,5% gesak. Laas week was dit op 100,8%. Verlede jaar dié tyd het die gemiddelde damvlak op 81,9% gestaan. Mense het van 5 tot 11 Oktober vanjaar meer water gebruik as in die vorige week. Die watergebruik het met 31 megaliter per dag vermeerder. Gemiddeld 660 megaliter is per dag gebruik. Volgens Xanthea Limberg, die Stad Kaapstad se mayco-lid vir water- en afvaldienste, is die damme steeds meer as 100% vol. “Inwoners word daaraan herinner dat enige besluite oor watertariewe en -beperkings vorentoe sal in aanmerking neem hoe verdienstelik hulle water gebruik. Konsultasies “Die Stad sal ’n reëling probeer vind wat die beste voordele vir inwoners inhou, maar ook een wat vir ons watersekuriteit volhoubaar is.” Volgens Limberg vind konsultasies tans plaas. “Tariewe is tans op die tweede laagste vlak in terme van die Stad se budget vir 2020-’21. “Dit het afgekom sedert die droogte op sy ergste was.” Limberg sê hoër tarief is nodig om ekstra maatreëls in plek te stel weens klimaatsverandering. Mense kan nog inligting kry op die webblad capetown.gov.za/thinkwater.