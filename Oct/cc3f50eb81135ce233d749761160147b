DIE Zondo-kommissie van ondersoek na staatskaping wil glo die geldsake van die EFF se dikdinge Julius Malema en Floyd Shivambu ondersoek. Luidens ’n berig in Sunday Times het die kommissie ’n lasbrief uitgereik aan die land se grootste banke om die bankstate van 36 entiteite te bekom.­ Hierdie sluit glo in die finansiële rekords van Malema, sy vrou, Mantwa, sy afgestorwe ouma Sarah, asook bankstate van sy prokureur Ian Levitt, Malema se Ratanang-familietrust, en die rekords van maatskappye wat met hom verbind word. Shivambu en sy broer, Brian, is glo ook op die lys nadat hulle na bewering baat gevind het by die R2,3 miljard VBS money heist. –News24