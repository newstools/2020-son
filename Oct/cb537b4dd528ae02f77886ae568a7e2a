INWONERS van Delft is bekommerd oor die vlakke van geslagsgeweld nadat 'n vrou se lyk die naweek gevind is. volgens die polisie lyk dit of die vrou verwurg is. Asavela Peko, 'n gemeenskapsleier, sê dit lyk of geslagsgeweld in die area daagliks toeneem. "Die mense wat daaragter sit moet gearresteer word. Die gemeenskap was woedend toe hulle van die voorval hoor en raak ongeduldig met die regering. Ons as 'n gemeenskap is baie bang." Peko sê die bosse, waar die liggaam gevind is, moet afgekap word. "Ons probeer gesprekke voer met raadslede sowel as ander mense om te verseker dat iets gedoen word, want dis nie die eerste keer dat iets so vreeslik in daardie bosse gebeur nie." - EWN