NÁ DAE se gesukkel met Eskom kan ’n gesin nou weer hul krag gebruik. Regina van Zyl van Holloway­weg, Clarkes Estate, sukkel sedert Vrydag met Eskom om hul krag aan te sit nadat daar fout by die kragboks buite was. Eskom het gisteroggend die krag weer kom aansit. Volgens Van Zyl was hulle besig om die ou plugs in hul huis te vervang. Die krag in hul huis het gedurig getrip as hulle die moeg plugs gebruik het. Van Zyl se: “Ons kon die afgelope naweek niks doen nie en Maandag ook nie. “Ons het vier klein kinders in die huis en dit was baie moeilik en ongerieflik. Verwys “Ons het gesukkel en die hulp van die wyksraadslid ingeroep. “Hy het Eskom ook verskeie kere gebel, maar dié het net belowe hulle gaan uitkom. “Ons het ook die Stad Kaapstad se hulp probeer, maar die Stad het ons na Eskom verwys. “Gelukkig het ons darem ’n klein gasstofie wat ons kon gebruik het. “Ons het eers Maandagaand eindelik verwysingsnommers gekry nadat ons al verskeie kere gebel het.” Sy sê sy is net diep dankbaar dat sy weer die ligte kan aansit en weer warm water in haar huis het. Volgens Christopher Jordaan, die raadslid, het hy baie moeite gedoen om Eskom in die hande te kry om die krag weer vir die gesin aan te sit.