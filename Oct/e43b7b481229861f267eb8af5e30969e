Vyf mense is in 'n motorbotsing op die N1 naby De Doorns dood. Nog twee is beseer. Volgens Jandré Bakker, woordvoerder van die Wes-Kaapse departement van vervoer en openbare werke, het die ongeluk omstreeks 10:00 Saterdagoggend plaasgevind. "Daar word beweer dat 'n bakkie voor 'n vragmotor ingedraai het. "Die bestuurder van die vragmotor het ligte beserings opgedoen, terwyl die bestuurder van die bakkie ernstig beseer is. Vyf mense is in die padongeluk dood." Dit is nog nie bekend van waar die oorledenes is nie en of hulle in die vragmotor of bakkie was tydens die ongeluk nie.