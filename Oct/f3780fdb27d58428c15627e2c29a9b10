KNYSNA. – Sommige mense is só belustig, hulle worry nie eens dat hulle ’n pomp vat naby die spot waar mense kerk hou nie. Lidmate van die African Christian Church in Zion (ACCIZ) is warm onder die kraag oor hul perseel deesdae as ’n pompstasie ingespan word. Maar dis nie net couples wat hier hul ding doen nie. Druggies sien die kerk ook as die ideale plek om hul dwelms te rook. Onlangs was ’n groepie ouer worshippers besig met ’n bidsessie toe hulle ’n couple sien wat spyker. Kreungeluide Die kerkgebou is van sink en plaat aanmekaar getimmer. En toe die vroue nog kliphard besig was om te bid, toe hoor hulle net kreun­geluide vanuit die voorportaal opklink. Nomisile Phakade (52), ’n kerkganger, sê sy was gewalg om te sien hoe mense hul kerk as ’n seksplek inspan. “Hierdie is ’n plek van aanbidding, nie ’n bymekaarkomplek vir druggies en seks nie. “Ons het onlangs draad om die kerk gespan, maar dit is afgesteel. “Baie mense kom hierheen vir geestelike leiding en voeding, maar moet nou aan hierdie dinge blootgestel word,” sê ’n verontwaardigde Phakade. ’n Inwoner wat naby die kerk bly, sê die duiwel is snags los sodra dit donker word. Stop “Die kerk is vir baie ’n ideale sex spot, want jy kan nie van buite af gesien word nie. “Die lidmate sal iets moet doen om hierdie k*k te stop,” voeg sy ontsteld by. ’n Senior lid van die kerk, Lungile Stuurman, sê ander kerke sit met dieselfde probleem opgeskeep. “Ons gee tans aandag aan die kwessie,” voeg hy by.