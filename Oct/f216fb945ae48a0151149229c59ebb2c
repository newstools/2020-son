FAMILIE van die twee Khayelitsha-seuns wie se lyke laat hierdie week gekry is, nadat die twee 'n week gelede as vermis aangemeld is ontvang trauma berading. Miyolo Gwinta en Linathi Ntshonga is Donderdagaand in 'n dam tussen Old Faure-weg en die N2-hoofweg gevind, nadat kledingstukke op die water gesien dryf is. Die kinders is 15 Oktober laas lewend gesien speel, 'n paar kilometer van die water. Ndithini Tyhido van die Khayelitsha Development Forum sÃª die gemeenskap is verslae na die seuns se lyke gevind is. Hy voeg by sedert die twee sewejariges se verdwyning het inwoners die gemeenskap dag en en nag patrolleer en mense se deure geklop, in 'n desperate poging om hulle te vind. "Ons is almal stomgeslaan. Hulle was nog so jonk, soveel potensiaal wat verlore is." - EWN