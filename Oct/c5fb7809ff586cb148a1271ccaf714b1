PRES. Cyril Ramaphosa het opdrag gegee dat die verslae oor die onlangse vlug na Zimbabwe bekendgemaak word. Luidens 'n verklaring van die presidensie is di√© opdrag 'n bewys van Ramaphosa se verbintenis tot deursigtigheid. Die verslae hou verband met Nosiviwe Mapisa-Nqakula, minister van verdediging, se amptelike besoek op 8 September aan Zimbabwe waarop sy deur senior ANC-lede vergesel is. Ramaphosa het Mapisa-Nqakula intussen formeel berispe. As deel van haar straf moet sy drie maande se salarisse aan die Solidariteitsfonds oorbetaal. Hy het haar ook beveel om seker te maak dat die ANC die staat vir die vlug terugbetaal. Die twee verslae kan hier en hier gekry word.