VERANDERING is op pad vir die enkelma’s en -vroue van Atlantis. Daar is sprake van behuising, veral vir enkelma’s en enkellopende vroue. Raadslid Barbara Rass van Atlantis sê dinge is aan die rol en nadat sy jare gelede haar motion vir behuising submit het, kom dinge nou eindelik bymekaar. “Ons het twee maande gelede ’n campaign begin om enkelma’s en enkelvroue te help. “Ek kan met confidence sê baie van hulle se name is sedertdien op die databasis vir behuising gecapture en die proses is aan die gang,” sê sy. Groter Son het in Augustus berig oor enkelma’s en -vroue wie se mission dit is om hul omstandighede te verander deur die Atlantis Women’s Network, wat gelei word deur Rass. Rass glo as daar gelyke geleenthede vir vroue geskep word, sal daar minder geweld teen vroue en kinders wees. “Ek het iets begin wat groter is as wat ek is, en meer en meer vroue kom nou om aansoek te doen vir behuising,” vertel sy. Rass sê aan Son dis nie vir ’n enkelma maklik om haar kinders alleen groot te maak, haar eie huis te kry of bystand te kry wanneer dit by maatskaplike sekerheid kom nie. Sedert die stigting van die campaign het meer en meer vroue na vore gekom en hul stories met Rass gedeel. “Daar is nou sowat 600 inwoners. Die meeste van hulle is vroue wat saam aansoek gedoen het vir behuising. Hul data is gecapture en daar is kontak gemaak met hulle. “Ons is gefokus en sterk op pad om ons doel te bereik. Hulle moet wel onthou dat niks oornag gebeur nie,” sê sy.