TWEE vrouestudente van die Vaal Universiteit van Tegnologie is dood nadat hulle 'n mengsel van alkohol en hoesstroop gedrink het. Busisiwe Sango, 'n polisiewoordvoerder, sê die twee meisies is gesien waar hulle die mengsel by 'n vriend se plek in Vanderbijlpark drink. Een van die slagoffers het in 'n vriend se kamer gesterf terwyl die ander een by haar studentewoning dood is. Volgens Sango is daar ook 'n tendens in die Vaaldriehoek van jong mense wat hoesstroop met koeldrank meng. Se sê die twee sterftes is egter die eerste van sy soort om in Suid-Gauteng aangemeld te word. - Algoa FM