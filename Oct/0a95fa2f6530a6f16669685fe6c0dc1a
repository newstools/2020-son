OUDTSHOORN. – Die saak teen Doniel Roman (38) van Rosebank wat van verkragting aangekla is, is onlangs in die streekhof van die hofrol verwyder omdat die klaer alweer nie in die hof was nie. Roman se regsverteenwoordiger, Cindy Murray-Smith, het die hof gevra om die staat se versoek vir verdere uitstel te weier omdat dit in belang van geregtigheid vir haar kliënt­ is dat die saak so gou moontlik afgehandel word. Onwillig Roman se verhoor is vroeër vanjaar as voorkeursaak – en finaal tot 17 Augustus – uitgestel toe die klaer ook nie by die hof was nie. Streeklanddros Daniel Boks meen dis duidelik dat die klaer onwillig is om met die saak voort te gaan. Die hof het verdere uitstel geweier en die saak van die rol geskrap.