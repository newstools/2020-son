AMY Coney Barrett, pres. Donald Trump se nominasie vir die hoogste hof in Amerika, se aanstelling is Maandagaand bekragtig met 52 stemme teenoor 48. Barrett is Trump se derde aanstelling na Neil Gorsuch in 2017 en Brett Kavanaugh in 2018. Die 48-jarige regter se aanstelling hou ook die hoogste hof in konserwatiewe hande met 'n meerderheid van 6 teenoor 3. Sy vul die plek van Ruth Bader Ginsburg wat verlede maand gesterf het. Net een Republikein, Susan Collins, 'n senator van die staat Maine, het teen Trump se aanstelling gestem. Trump het Barrett se aanstelling beskryf as 'n belangrike dag vir Amerika se grondwet en vir regverdige en onpartydige soewereiniteit. "Sy is een van ons land se mees briljanste regsgeleerdes en gaan 'n uitstekende regter in die land se hoogste hof wees," sÃª Trump. - BBC News