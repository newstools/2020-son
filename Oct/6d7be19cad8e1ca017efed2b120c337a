'N SAKEVROU van Limpopo het Woensdag op korrupsieklagte in die hof verskyn nadat sy 250 Sassa-kaarte wou koop. Die 29-jarige vrou en haar 34-jarige boyfriend is Dinsdag deur die Valke se ondersoekeenheid na ernstige korrupsie in Elim gearresteer. Hulle het Woensdag in die Waterval-landdroshof verskyn. Kapt. Matimba Maluleke, 'n polisiewoordvoerder, sê die twee verdagtes het na bewering 'n poskantoorwerker genader en R60 000 belowe in ruil vir 250 Sassa-kaarte. "Die Valke het onmiddellik op die verdagtes toegesak nadat hulle R8 000 as 'n eerste betaling aan die werker gemaak het," sê Maluleke. 