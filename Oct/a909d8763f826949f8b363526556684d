DIE cops het ’n paar goeie deurbrake gemaak in die groot fight om drugs van die strate af te kry. Kapt. FC van Wyk, ’n woordvoerder van die polisie, sê die cops het Woensdag ’n tip-off ontvang oor drugs by ’n perseel in Bramble Way in Bonteheuwel. Toe die cops daar aankom, het hulle gesien hoe ’n man by ’n huis inhardloop. Die cops het hom te voet agternagesit. Dagga Toe die lede by die huis ingaan, het hulle die man in die bad­kamer aangetref. Op die vloer het los dagga gelê. Hulle het die huis verder deursoek en afgekom op 200 klein sakkies tik en 14 halwe en 5 gewone Mandrax-tablette. In een sak was 195 dagga­sigarette en 13 sakkies dagga versteek. “Dis gekonfiskeer,” sê Van Wyk. Die verdagte (18) is op die spot gearresteer. Hy sal eersdaags in die Bishop Lavis-landdroshof verskyn vir die besit en verkoop van drugs.