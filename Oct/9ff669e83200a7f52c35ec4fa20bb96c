DIS nie meer die All Blacks nie, maar All Brats. Só lyk een van die wêreld se beste rugbyspanne nou nadat Nieu-Seelandse spelers begin kla het oor hulle Kersfees gaan misloop omdat hulle ’n week langer in vanjaar se Rugby Championship moet speel. Die Rugby Championship gaan dalk nie eens gebeur nie of dit gaan afgewater wees as Suid-Afrika se rugbybase besluit dit is nie die moeite werd om ’n verroeste Springbok-span te stuur nie. Die Rugby Championship is veronderstel om van 7 November vir ses weke in Australië plaas te vind. Die All Blacks se rugbybase het ingestem dat hul spelers vir ses weke aan die kompetisie sal deelneem. Maar nou sing die span ander deuntjies. Die All Blacks se spelers hou hulle kwaai dikbek oor die feit dat hulle ná die toernooi vir twee weke onder kwarantyn sal moet bly en eers op 27 Desember na hul huis en gesin kan terugkeer. Sam Cane, die nuwe All Black-kaptein, is glads voor in die koor as dit by dié subject kom en het gesê hulle gaan nie die skedulering sommer net aanvaar nie. Die Kiwi-rugbyskrywer Duncan Johnstone het ook in ’n weeklikse rubriek vir stuff.co.nz kwaai uitgevaar teen die All Black-spelers se standpunt dat hulle die laaste game van die Rugby Championship gaan boikot as dinge nie hul way gedoen word nie. Johnstone het geskryf: “Daar is ander spanne in ander sportsoorte­ (in Nieu-Seeland) wat sacrifices moes maak om te kan meeding. “Gaan vra net die Warriors (rugbyliga) en die Phoenix (netbal), wat nou al ’n ondraaglike lang tyd onder hewige beperkings anderkant van die Tasmaanse see moes deurbring. Johnstone voeg by: “Ja, dit lyk asof die feestyd vir die All Blacks deurmekaargegooi gaan word, maar dis nou al jare dat niks meer as sacred beskou kan word wanneer dit by Kersfees en sport kom nie. “Die Black Caps (krieketspan) gaan heel waarskynlik óp Kersdag oefen ter voorbereiding vir die Boxing Day-toets teen Pakistan. Johnstone sluit af: “Sokkerspelers in Europa gaan dieselfde doen, soos dit nou al jare die norm is. “Dieselfde geld die NFL (Amerikaanse voetbal) in Amerika, waar professionalisme ’n handelsmerk is.”