'N ONDERSOEK is geloods nadat twee mense dood is toe 'n klein vliegtuig neergestort het kort nadat dit Saterdag in Hilton in KwaZulu-Natal opgestyg het. In 'n verklaring sê die lugvaartowerheid ondersoekbeamptes is reeds gestuur om inligting te kry om die oorsaak van die noodlottige ongeluk te bepaal. Kabelo Ledwaba, 'n woordvoerder van die owerheid, sê die aanvanklike verslae toon die ligte sportsvliegtuig genaamd Bushbaby het neergestort kort nadat dit opgestyg het en dat beide insittendes oorlede is. "Die versameling van bewyse-fase sal die grootte en scope van die ondersoek bepaal, asook die tydlyn vir die voltooiing van die finale ondersoek verslag." News24 berig die vliegtuig het vanaf Eva's-veld in Hilton opgestyg en was onderweg na Umkomaas langs die suidkus. Ledwaba voeg by: "Sou 'n kritieke veiligheids issue geidentifiseer word tydens die ondersoek, sal die ondersoekspan dadelik die betrokke partye inlig vir die nodige stappe om te volg."