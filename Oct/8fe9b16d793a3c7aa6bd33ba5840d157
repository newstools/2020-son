ZODWA Wabantu is kant en klaar met die Ben 10’s. Die Suid-Afrikaanse danser en socialite het aan Daily Sun erken dat sy in ’n gelukkige verhouding is met ’n ouer, meer volwasse sakeman. Zodwa (34) wou nie haar nuwe berk se identiteit bekendmaak nie. Dít nadat haar vorige verhoudings met haar katel­knape Vusi Buthelezi en Ntobeko Linda baie public was. Sy het verklap dat sy gereeld van Durban na Johannesburg ry om haar berk te sien. “Ek het hom gesê ek gaan waar ook al hy is, want ek wil hom soen en met hom seks hê. Ek kom gereeld na Johannesburg om hom te sien oor ek hêppie is. “Ek gaan nie sy naam bekend maak nie, want al my ander verhoudings was in die openbare oog en mense praat. “Ek het uit my foute geleer. Hy is ’n man wat sê wat hy wil hê en hoe hy voel. Ek sal hom reveal as die tyd reg is. Ek is so baie lief vir hom.”