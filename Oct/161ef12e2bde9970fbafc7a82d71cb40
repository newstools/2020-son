DIE polisie se eenheid teen georganiseerde misdaad is die taak opgelê om die moord op ses mans in Khaye­litsha te ondersoek. Die mans (tussen 23 en 27) is Woensdag omstreeks 16:00 in ’n huis in Solomon Tshuku-laan doodgeskiet. Volgens brig. Novela Potelwa, hoof van die Wes-Kaapse kommunikasieafdeling, is die polisie na die huis ontbied. Gewond “Die polisie is meegedeel dat ’n groep gewapende mans by die huis ingekom en begin skiet het. Hulle het ook van buite die huis geskiet.” Ses mans is op die toneel dood. Nog vier ander mense is in die skietvoorval gewond. Twee van die slagoffers is nog onbekend. Die ander is Akhanya Simayile, Lulamile Sikhobongwana, Sphiwe Ntsawe en Avuyisa Mdodana. Niemand is nog aangekeer nie. “Die motief vir die skietery is nog nie vasgestel nie,” sê Potelwa.