VIER mans sit in die tjoekie nadat hulle dié naweek met wapens gevang is. Lede van die Bishop Lavis-misdaadvoorkomingseenheid het in Kalksteenfontein gepatrolleer toe hulle ’n bekende gangster van die area opmerk. Hulle het die verdagte deursoek en ’n .38-pistool op hom gekry. Die 29-jarige verdagte is vir die besit van die onwettige vuurwapen aangekla. In ’n voorval in Brackenfell het die blits­patrollie op inligting van ’n verdagte Mercedes-Benz gereageer. Ammunisie Die cops het die motor afgetrek en deursoek. Die drie insittendes (onderskeidelik 28, 37 en 39 jaar oud) is gearresteer nadat die cops ’n .38-pistool met ammunisie in die motor gevind het. Hulle verskyn vandag in die Blue Downs-landdroshof op klagte van die onwettige besit van ’n vuurwapen en ammunisie.