ZAKES Mda se eerste bekroonde roman, Ways of Dying, gaan vir ’n beperkte tyd in die Baxter-teater in Kaapstad op die planke wees. Jy moet gou spring as jy die verhoog-verwerking van die legendariese boek in die speelvak van 10-14 November om 19:00 wil sien. Lara Foot het die verhoogstuk verwerk en aangepas, en 14 talentvolle vierdejaarstudente van die Universiteit van Kaapstad se Centre for Theatre, Dance and Performance Studies (CTDPS) bied die stuk aan. Weens die Covid-pandemie word alle optredes tot 50% van die kapasiteit beperk en alle Covid-maatreëls vir vlak 1-beperkings sal nagekom word. Die roman, wat in 1995 uitgegee is, volg die storie van ’n eksentrieke, waardige professionele mourner – Toloki – wat Noria, sy vriendin uit sy kinderjare, by haar seun se begrafnis ontmoet. Hulle word verlief op mekaar, trek saam in en leer mekaar hoe om te heel en weer te leef. Betaal Die rolverdeling sluit in: Liam Walsh, Tamzin Wil­liams, Megan Tromp, Francis Sholto-Douglas, Klara Schoonraad, Emma-Jane Pieters, Bokang Ntsutle, Basetsana Motloung, Tshiamo Moretlwe, Tebatso Molapo, Cullum McCormack, Brett Ilsley, Anathi Godlo en Sam Alexander. Jy kan jou kaartjies by webtickets.co.za bespreek, asook by enige Pick n Pay-supermark. Vir skoolgroepe en blokbesprekings kan jy Carmen Kearns kontak by 021 680 3993 of ’n e-pos stuur na carmen.kearns@ uct.ac.za.