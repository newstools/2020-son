UITSPRAAK word nog gelewer in die opspraakwekkende Haarlem-moordsaak waarin 'n pa van die moord op sy baba-seuntjie aangekla word. Kort voor middagete is Ronvigon Wildeman skuldig bevind aan moord met voorbedagte rade. Son verneem 'n antie getuig na middagete ter versagting van vonnis. Wildeman het in sy pleitverduideliking gesê hy het nie bedoel om sy seuntjie, Vagon Cornelius, dood te maak nie en die moordwapen – ’n klip van 18 kg – is na sy ma, Merilen “Hetta” Cornelius, gemik. Son het vroeër berig hoe die hof moes hoor dat hy die klip ’n tweede keer bokant sy kop opgetel en op die kind laat val het. Erger nog is dat hy na bewering aan Hetta gesê het: “Kyk hoe spite ek jou nou.” En daarna: “Kyk wat het ek nou aan ons kind gedoen.” Volgens adv. Leandra Adams, Wildeman se lawyer, wou die beskuldigde volgens sy eie verduideliking nie die kind seermaak nie. Regter Mushtak Parker sal Wildeman se lot in die rondgaande hooggeregshof in Oudtshoorn bepaal.