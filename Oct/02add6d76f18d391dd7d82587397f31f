DRIE mense is Dinsdagaand in twee afsonderlike brande in die Wes-Kaap dood. In die eerste voorval is die liggame van 'n vrou en 'n baba na 'n brand in Tulip Road in Heinz Park gevind. Stad Kaapstad se brand- en reddingsdienste is Dinsdag om 21:54 ontbied en kon die brand teen 22:47 blus. Twee informele strukture is verwoes en twee ander is gedeeltelik beskadig. In die tweede voorval, net na 04:00, is brandweerdienste na Dulah Omar-straat in Kraaifontein ontbied waar 'n informele struktuur gebrand het. 'n Man het noodlottige brandwonde opgedoen en 'n bejaarde vrou is vir rookinaseming behandel.