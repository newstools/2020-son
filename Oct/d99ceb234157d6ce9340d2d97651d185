PRES. Donald Trump van Amerika is met 'n koors na die militêre hospitaal Walter Reed geneem nadat hy positief getoets het vir Covid-19. BBC berig Trump se dokter het aanvanklik gesê hy is "moeg, maar in goeie gees", maar het later gesê die president doen baie goed. Trump word tans met die anti-retrovirale medikasie, Remdesivir, behandel. Sy diagnose kom 'n maand voor die Amerikaanse verkiesing teen die Demokrate se Joe Biden. Sean Conley, Trump se dokter, het gesê die president het nie ekstra suurstof nodig nie. Hy sal na verwagting vir die volgende paar dae in die hospitaal wees. Trump het in 'n kort video op Twitter gesê: "Ek dink ek doen baie goed, maar ons gaan seker maak dinge werk uit." Melania Trump, die presidentsvrou, het ook positief getoets asook Trump se adviseur Hope Hicks, sy veldtogbestuurder Bill Stepien en raadgewer KellyAnn Conway. - BBC