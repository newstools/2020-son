BAFANA Bafana het Sondag tekens getoon van ’n span wat in die toekoms groot opslae kan maak, maar sy wankel­rige defence het hom in die steek gelaat. Dit is ook die rede waarom coach Molefi Ntseki se span gister in die Royal Bafo­keng-sta­dion in ’n friendly teen Zambië met 1-2 vasgeval het. Tog kan Ntseki se Bafana-span verskoon word omdat hulle weens die corona-virus-onderbreking maande laas saam gespeel het. Dis egter duidelik dat Ntseki sy defence sal moet opskerp vir volgende maand se back-to-back Afcon-kwalifiseringswedstryd teen São Tomé en Príncipe. Dit was Keagan Dolly, een van Bafana se foreign connec­tions, wat goed gekombineer het met Percy Tau, wat die tuisspan eerste bloed laat ruik het. Dolly speel sy klubsokker vir Montpellier in die Franse Ligue 1. Suid-Afrika se vreugde was egter van korte duur toe Kelvin Kampamba sake vir die Chipolopolo in die 77ste minuut gelykop gemaak het. Minute later het Chanisa Zulu Zambië se neus voor gekry met ’n tap-in goal van binne die doelgebied. Dít het weereens die kwesbaarheid van Suid-Afrika se defence ontbloot. Gegewe die abnormale toestande moet daar op die positiewe aspekte vanuit Ntseki se oogpunt gefokus word. Boonop is Bafana ’n knou toegedien toe Lyle Foster, wat sy klubsokker vir Vitória Guimarães in Portugal speel, in die eerste paar minute die veld met ’n ernstige besering verlaat het. Zambië verdien ook krediet vir sy positiewe en aanvallende benadering. Hy het nie die spreekwoordelike bus geparkeer nie. Dit was opvallend in die eerste helfte se aanvallende spel. Ondanks die talle kanse wat deur beide spanne geskep is, moes hulle settle vir ’n uitslag van 0-0 teen rustyd. Die tweede helfte het ook nie teleurgestel nie en het omtrént wipplank gery. Bafana moes beter gedoen het om hul voorsprong te beskerm nadat Dolly die openingsdoel ná die uurmerk aangeteken het. Dit het egter die deur oopgemaak vir Kampamba en Zulu om toe te slaan.