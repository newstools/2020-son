DIE groep aktiviste wat 'n huis in Kampsbaai beset se kuier is op. Die Wes-Kaapse hooggeregshof het Vrydag beveel dat die groep die huurperseel teen 8 Oktober moet verlaat. 'n Dringende aansoek vir 'n uitsettingsbevel is Vrydag aangehoor. Die groep wie nie 'n regsverteenwoordiger gehad het nie beweer dat hulle dakloos sal wees indien hulle van die eiendom afgesit moet word. Hulle het aanvanklik sowat R15 000 twee weke gelede vir 'n naweek se verblyf in die luukse woning betaal maar weier sedertdien om te trek. EWN berig dat volgens Francois Botes, regsverteenwoordiger van die eienaar, het die groep met die bespreking aangedui dat dit vir 'n gesin was, "wie 'n chilled naweek wou hê." Volgens hom het die eienaar sowat R50,000 se inkomste verloor met die groep wie langer gebly het en wil hulle hê die groep moet gaan. Tydens die hofsaak het die aktiviste 'n drie week uitstel gevra om regsverteenwoordiging te kry. Hul aansoek is egter afgekeur. SABCnews berig intussen dat die Stad Kaapstad aangedui het dat alternatiewe verblyf volgende Donderdag in Philippi beskikbaar sal wees, mits hulle die minimum vereistes na kom.