WANNEER die Wallabies-span vir Sondag se Bledisloebeker-toets teen Nieu-Seeland more bekend gemaak word, sal dit gedoen word na ure se noukeurige beraadslaging deur die keurders wat taktiek, personeel en die groter druk op jeug wil oorweeg. “Dit sal ‘n groot uitdaging wees rondom die keurings tafel,” het die Wallabies-legende Tim Horan aan foxsports.com.au gesê. “Die Wallabies-keurders sal nie ’n 30-minute-bespreking voer oor wie hulle in die span sal kies nie. Dit sal waarskynlik drie of vier uur duur, want daar is soveel kompetisie en soveel mense beskikbaar vir daardie poste. “Dit sal neerkom op watter speelstyl (afrigter) Dave Rennie in ’n toetswedstryd soek. Ek dink net (dit sal moeilik wees), want daar is hierdie groot druk vir die jonger spelers om deur te kom, wat goed is, maar hulle sal by ervare manne gevoeg word.” Dié 1999 Wêreldbekerwenner het die 44-man Wallabies-groep - wat vandag in ’n wedstryd-groep gekies sou word - gekyk en die belangrike match-ups ontleed wat die begin-XV sal vorm. Die stryd om jeug en ervaring, veral hoeveel jong spelers om in te sluit, het voor die aankondiging tot die belangrikste besprekingspunt ontwikkel. Rod Kafer, ook ’n voormalige Wallaby, het verlede maand voorgestel dat geen speler ouer as 24 gekies moet word om die Wallabies te help voorberei vir die Wêreldbeker-toernooie in 2023 en 2027. Rennie se eerste Wallabies-groep bevat 16 spelers wat nie toetservaring het nie, waarvan drie - die Reds-trio Harry Wilson, Filipo Daugunu en Hunter Paisa. Voordat dié groentjie in die groep ingesluit is, het Horan gesê dat hy nie meer as drie debutante sal kies om in so ’n hoë profiel wedstryd te speel nie. “Jy moet oppas dat jy nie te veel spelers in ’n massiewe wedstryd soos ons teen die All Blacks hul debuut moet gee nie. Ek dink jy kan twee, miskien drie (groentjies) kies, maar meer as dit is ’n groot aantal nuwelinge.”