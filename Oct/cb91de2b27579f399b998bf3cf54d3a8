'N MAN van Limpopo is vandeesweek tot lewenslange tronkstraf gevonnis vir die verkragting van sy 10-jarige stiefdogter. Die stiefdogter het later swanger geraak. Die verkragtings het van 2013 tot 2016 aangehou. Die 38-jarige beskuldigde sou wag tot sy vrou soggens gaan werk voordat hy dan by sy stiefdogter se kamer insluip en haar verkrag. Brig. Motlafela Mojapelo, 'n polisiewoordvoerder, sÃª die beskuldigde is eers uitgevang toe die ouma agterkom sy is swanger. Lt. Genl. Nneke Ledwaba, provinsiale polisiekommissaris, het die eenheid teen gesinsgeweld, kindermishandeling en seksmisdrywe geprys dat die beskuldige "permanent" uit die samelewing verwyder is. Ledwaba hoop ook dat die straf as afskrikmiddel sal dien.