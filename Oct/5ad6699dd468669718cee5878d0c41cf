VANJAAR se wenner van die Mej. Suid-Afrika-kompetisie gaan nie net mooi wees nie, maar ryk ook. Die mooiste meisie in Mzansi gaan vet pryse en borgskappe ter waarde van R3 miljoen wen. Dit sluit R1 miljoen kontant van die Mej. Suid-Afrika-organisasie in. Buiten dit kry sy ook ’n woonstel met meubels in Sandton vir ’n jaar en ’n Mercedes-Benz C200 Cabriolet vir ’n jaar. Die meisie wat tweede is, kry R250 000 en die derde plek kry R100 000. Al tien die finaliste kry R25 000. Die finaliste is Aphelele Mbiyo, Busisiwe Mmotla, Chantelle Pretorius, Jordan van der Vyver, Karishma Ramdev, Lebogang Mahlangu, Melissa Nayimuli, Natasha Joubert, Shudufhadzo Musida en Thato Mosehle. Dit sal ook die eerste keer wees dat die topdrie SA gaan verteenwoordig by Miss Universe, Miss World en Miss Supranational. Die event vind 17:00 op Saterdag 24 Oktober by die Table Bay-hotel in Kaapstad plaas en word op M-Net en Mzansi Magic uitgesaai.