WORCESTER. – Sewe verdagtes tussen die ouderdom van 33 en 50 jaar is hier op ’n plaas gearresteer. Op 5 Oktober het lede­ van die plaaslike teenbende- en nasionale Ingrypingseenheid ’n wenk opgevolg. Daar is afgekom op 1 120 daggaplantjies, 24 vuurwapens, 5 449 patrone, ’n handgranaat en 2 hoogs plofbare brandkoeëls. ’n Saak van versuim om vuurwapens te beveilig, die besit van plofstof, die verbouing van dagga-plante as­ook die besit van on­gelisensieerde vuurwapens en ammunisie is geopen. Die verdagtes sal na verwagting eersdaags in die plaaslike landdroshof verskyn.