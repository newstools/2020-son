DIE polisie ondersoek 'n klag van moord nadat die lyk van 'n vermiste agjarige meisie Maandag in Katlehong aan die Oos-Rand ontdek is. Die meisie is Sondagaand omstreeks 22:00 deur haar ma as vermis aangemeld. Volgens brig. Mathapelo Peters, 'n polisiewoordvoerder, is die meisie se liggaam in 'n buitekamer gevind. Peters sê die polisie ondersoek nog die omstandighede rondom haar dood. Hy sê 'n nadoodse ondersoek gaan nou gedoen word om die oorsaak van haar dood vas te stel.