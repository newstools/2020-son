DIE man wie gearresteer is na die protesaksie by die Senekal-landdroshof is nou ook aangekla van poging tot moord en oortreding van die wet op terrorisme. Die 51-jarige man het Vrydag sy eerste hofverskyning gemaak, in dieselfde hof waarvoor hy aangekla word wat hy aangeval het. Volgens die voorlopige klagstaat word hy aangekla van kwaadwillige saakbeskadiging, openbare geweld, poging tot moord en oortreding van die wet op die beskerming van 'n grondwetlike demokrasie teen terrorisme en verwante aktiwiteite. Daar word beweer die beskuldige het 'n byeenkoms van boere Dinsdag bygewoon, kort voor die hofverskyning van twee mans wat aangekla word van die moord op die 21-jarige Brendin Horner. By die byeenkoms het die 51-jarige verdagte die skare aangehits en die verdagtes uit die hof se aanhoudingselle gaan uithaal. Chaos het uitgebreek toe 'n klein groep mense die hofgebou binnegestorm het. 'n Polisie voertuig is ook om gegooi en aan die brand gesteek. Die poging tot moord aanklag spruit uit bewerings dat die beskuldigde die aanhoudingselle aan die brand wou steek en die twee geweer skote wat afgevuur is in die hof. Intussen het die ondersoekbeampte in die saak, tydens die borg aansoek getuig, hy weet nie wie het die skote geskiet nie. Verder is daar ook op die hofrekord geplaas dat die man die twee beskuldigdes in die Horner-saak met 'n flat iron bar aangerand het, wat hy ook gebruik het om toegang tot die selle te bekom. Volgens die staat is die twee beskuldigdes in die Horner-saak beseer en na 'n hospitaal geneem vir behandeling. Die verdediging beweer dat hulle het twee getuies, wie ook in die aanhoudingselle was, wat sal getuig dat die beskuldigde nie deel van die aksie was nie. Die borgtogaansoek duur voort. 'n Hofbevel is intussen uitgereik dat die beskuldigde se naam nie, tot met die uitslag van die borgtogaansoek, genoem mag word nie.