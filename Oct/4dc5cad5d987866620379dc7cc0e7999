OUDTSHOORN. – Die verkragtingsaak teen ’n pastoor is tot 11 November uitgestel. Freddy Jaftha (48) van Dysselsdorp loop hof omdat hy na bewering in 2017 en 2018 seksuele dade met ’n 18-jarige tweeling gepleeg het. Hy ontken skuld. Volgens hom het die susters gereeld op versoek van hul ma vir bidsessies na hom gekom. Adv. Michelle Weyers, die staatsaanklaer, het die hof gevra om Jaftha op ál drie klagte skuldig te bevind. Twyfel “Die klaagsters het geen rede gehad om hom valslik te beskuldig nie,” het sy gesê. Volgens adv. Steven Lourens is daar gebreke in die staat se saak. Lourens het betoog Jaftha se vrou het gedurende die bidsessies reg buite die kerk voor haar kombuisdeur gesit. Streeklanddros Daniel Boks hoor die saak aan. Jaftha se borgtog van R1 000 is verleng.