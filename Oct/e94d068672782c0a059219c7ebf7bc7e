DIE amper-eksvrou van ’n voormalige staatspresident claim meer as R150 000 in maintenance van haar hubby. Die paartjie se name word weerhou kragtens ’n beslissing van die grondwetlike hof dat hul identiteit beskerm moet word. Maar dat die oud-prez sal moet opdok, is geen geheim. Die vrou eis dié skaflike bedraggie ’n maand in papgeld vir haar en die kinders en vir opvoedkundige- en mediese uitgawes. Sy eis ook dat die oud-prez R50 000 tot haar regsonkostes moet bydra. Na wat verneem word, het sy die geld nodig om maandeliks haar drie huishulpe, au pair en die kinders se tutor te betaal. Sy moet ook ’n luxury kar vervang wat die bank verlede jaar teruggevat het en sê haar man word finansieel bygestaan deur invloedryke individue in buurlande. –News24