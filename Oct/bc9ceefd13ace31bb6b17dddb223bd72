ZANE Killian se kanse om binnekort weer ’n vry man te wees, het vanoggend verder verminder na twee nuwe klagtes tot die dossier gevoeg is. Die oudrugbyspeler van Springs is in hegtenis geneem vir die moord op lt.kol Charl Kinnear. Hy het ook tereg gestaan op klagte van sameswering om moord te pleeg en die onregmatige onderskepping van kommunikasie deurdat hy Kinnear se foon getrack het. Die hof het vandag gehoor dat hy ook aangekla word vir die tracking van William Booth se selfoon. Booth, ’n kriminele lawyer, het in April vanjaar ’n aanslag op sy lewe survive. 'n Klag van bedrog staar Kilian ook in die gesig. Die saak hou verband met die vervalsing van dokumente dat hy by Psira as ’n private ondersoekbeampte geregistreer is. Volgens Killian se lawyer, Eric Breyer, was hulle verras toe hulle by die hof in Bellville opdaag en hoor dat daar twee nuwe klagtes bygevoeg is. “Hulle kon ons gewaarsku het dat daar nuwe klagtes is. Ons kom al die pad van Gauteng af vir ’n uitstel.” Die saak is uitgestel tot 27 November. Kilian verskyn Dinsdag in die Kaapstad-landdroshof op die nuwe klagtes teen hom.