MORNÉ Horn (26), ’n lid van die Stad Kaapstad se wetstoepassingseenheid, het Woensdag op ’n klag van moord in die Kaapse landdroshof verskyn. Horn is daarvan aangekla dat hy die polisiekonstabel Thando Sigcu (38), wat by die Kaapstad-polisiestasie gestasioneer was, doodgeskiet het. Die slagoffer was ’n undercover cop toe die voorval op 7 Januarie in die middestad gebeur het. Verduidelik Volgens Zinzi Hani van die Valke was Sigcu besig om ’n roofverdagte in Heerengracht aan te keer toe twee law enforcement-beamptes by die toneel stilhou. Sigcu is glo ondervra en hy het probeer verduidelik wat aangaan. ’n Skoot het afgegaan en Sigcu is getref. Die roofverdagte het ook ’n skietwond opgedoen en moes gehospitaliseer word. Hy is toe in hegtenis geneem vir die besit van dwelms. Horn is op borgtog van R5 000 vrygelaat met streng borgtogvoorwaardes. Hy moet weer op 3 Desember in die hof verskyn.