GISTER was die eerste keer sedert die lockdown dat ons twee queens, die huidige mej. Suid-Afrika, Sasha-Lee Laurel, en Mej. Heelal, Zozibini Tunzi, saam op ’n verhoog verskyn het. Die twee het pragtig gelyk op ’n perskonferensie by die Table Bay Hotel in die Waterfront. Die beeldskone Mej. Heelal, geklee in ‘n perfek gesnyde broekpak, het gesê sy leer nou in haar jaar as Mej. Heelal sy is sterker wat sy gedink het. “Toe die lockdown afgeskop het en mense in hul huis vasgekeer was, het cyberbullying erger geraak. “Dit was intens, maar dit het my laat besef ek het ’n dikker vel as wat ek gedink het. Dit het my mentally sterk gemaak.” Mej. Suid-Afrika, wat uitgestaan het in ’n helderkleurige plooirok, sê hoewel die lockdown haar beperk het, het sy steeds haar take as mej. Suid-Afrika gedoen. Sy sê: “Dit was soms moeilik, veral omdat die rol van Mej. Suid-Afrika ’n baie hands-on een is, maar ons moes leer om ons stemme te amplify in die virtuele ruimte.” Beoordelaars ’n Mens kon sien die twee queens deel ’n hegte band. Zozi het grappig laat val dat “Sash” – soos sy liefderik na Sasha-Lee verwys – haar gereeld in die lockdown gebel het. Zozi is een van die vyf beoordelaars wat Sasha-Lee se kroon Saterdag aan ’n nuwe koningin sal gee.