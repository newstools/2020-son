‘N MAN van Noblehoek village in Limpopo wat twee jaar gelede ‘n vrou herhaaldelik verkrag het, is lewenslank tronk toe gestuur. Happy Ndlovu (35) het in die Waterval-streekshof verskyn, vir die vieslike dade wat hy op Vrydag 13 Junie 2017 gepleeg het. Die vrou (26) was op die aand by Babangu Village waar sy ‘n gebedsaand sou bywoon. Die geleentheid is egter gekanseleer. Ndlovu het vir die vrou gelieg en gesê die gebedsaand begin later en aangebied om saam met haar te wag, berig News24. Toe niemand vir die geleentheid opdaag nie, het Ndlovu die vrou omgepraat om saam met hom huis toe te gaan waarna hy haar die volgende dag sou huis toe nie. Terwyl hulle na sy huis gestap het, het Ndlovu die vrou in die bosse gesleep en haar verkrag. Daarna het hy haar gedwing na sy huis waar hy haar weer verkrag het.