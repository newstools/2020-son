'N MAN van Piet Retief in Mpumalanga is tot lewenslange tronkstraf gevonnis vir die moord van 'n tweejarige kind. Boy Nhleko (29) het Praise Zwane in Oktober verlede jaar vir 36 uur lank gemartel omdat hy homself vuilgemaak het. Kol. Donald Mdhluli, 'n polisiewoordvoerder, sÃª Praise se antie het hom in Nhleko en sy girlfriend se sorg gelaat terwyl sy ma uitstedig gewerk het. Nhleko het die kindjie met 'n belt, boomtakke en 'n elektriese kabel geslaan en hom ook later met kookwater verbrand. Hy het toe die kind onder 'n kombers gelos terwyl hy en sy girlfriend movies gekyk en 'n tradisionele seremonie bygewoon het. Praise is later in 'n vlak graf begrawe. - News24 