Sosiale media het weereens bewys daar is geen insurance wat jou diepste geheime se outcome sal kan keer nie. Dit volg nadat 'n video van een van die bekendste gesigte op SA TV, wat na bewering die ma van sy kind aangerand het, viral gegaan het. Die man, die aanbieder van 'n TV ontbyt program en gesig van 'n groot insurance maatskappy, is duidelik sigbaar in die video clip. Dit kom voor of die video deur die vrou gemaak is. Volgens die broer is hulle deur die TV man se prokureur gedreig met regsaksie as hulle voortgaan om oor die beweerde aanranding te praat. Die vrou beweer die TV man het haar ook vuilsiek (STD) gegee, as gevolg van sy rondslapery. Die post lui: “Net 'n vinnige update. Ek het so pas 'n oproep van... se prokureur gekry. Ek en my vriend is gedreig daarmee dat ons opgesluit sal word as ons weer praat oor die mishandeling, waardeur hy my suster gesit het. Hy wil seker nie hê die publiek moet hiervan weet nie. “Hy het haar ook verneuk toe sy swanger was met hulle seun, asook verskeie ander kere. “Jy kan my laat toesluit, maar weereens, my vriend, jy kan nie hiervan weghardloop nie.” In die post het die broer al die bekende brands waarmee die TV man tans werk, getag. Son het beide die vrou en TV man genader vir kommentaar, maar wag steeds vir albei se kommentaar. *Die storie al aangepas word sodra Son van hulle hoor.