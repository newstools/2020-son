JULLE, die ko’trouna-virus is in die lug! Die beeldskone radio- en TV-persoonlikheid Tracey Lange het laas week saam met Avukile Mabombo voor die kansel gestaan. Mnr. en mev. Mabombo het die pragtigste kiekies in Kaapstad se middestad geneem. Die aanbieder van Bravo en Tussen Ons het gister weer ’n foto van haar en haar nuwe hubby op Instagram gelaai waar Tafelberg in die agtergrond is. Sy skryf daarby: “Ek dink ons is net so lief vir die (Kaap)stad soos ons vir mekaar is.” Maar die trouklokke het nie net vir Tracey gelui nie. Die Sama-benoemde Jarrad Ricketts het ook op 19 September met Kim-Lee Wentzel, sy bestuurder, getrou. Hy het eers die naweek foto’s gepost en aangekondig dat hy en die mooie Kim in die huwelik getree het. 