DIS beslis ’n big deal vir enige sokkerspeler om gekies te word om sy land op die hoogste vlak te verteenwoordig. Dis nog méér van ’n prestasie as ’n speler afkomstig is van ’n bende- en dwelmgeteisterde gebied waar die odds heavily teen enige laities gestack is om sukses te behaal. Dis waarskynlik die rede waarom Bafana Bafana se Rushine de Reuck, ’n boorling van Kalksteenfontein, sy insluiting by Bafana Bafana se Afcon-groep van 27 spelers as ’n “dream come true” beskryf. “Dit voel alles nog so unreal,” het De Reuck aan Son gesê. “Selfs my ma wou gehuil het toe ek haar die nuus gee. Sy het vir my gesê: ‘My kind, ek is baie happy vir jou, maar onthou jy sal harder moet werk en moenie ophou om ander te inspireer nie. “ ‘Jy moet ook nie vergeet waar jy vandaan kom nie. Mense kyk nou op na jou. So, hou jou kop en bly nederig,’ ” het die 24-jarige defender van Maritzburg United laat hoor. Volgens De Reuck verdien sy spanmaats en klub-coach, Eric Tinkler, krediet vir sy prestasies tot dusver. “Ek weet nie of dit moontlik sou gewees het as dit nie vir hulle was nie,” het hy bygevoeg. De Reuck is een van drie Kaapse spelers wat deur die SA breier, Molefi Ntseki, gekies is vir die opkomende twee Afcon- kwalifiseringswedstryde op 13 en 16 November teen São Tomé en Prín­cipe. Lyle Lakay van Mamelodi Sundowns en Cape Town City se Abbubaker Mobara is die ander twee. Daar is ook verwag dat Ntseki vir Cole Alexander, ’n boorling van Mitchells Plain, sou oproep ná sy bestendige vertonings vir Wits die vorige twee seisoene. DIE Bafana Bafana-groep: Doelwagters: Darren Keet (Oud-Heverlee Leuven), Ronwen Williams (SuperSport United), Itumeleng Khune (Kaizer Chiefs). Verdedigers: Thibang Phete (Belenenses), Motjeka Madisha (Mamelodi Sundowns), Thulani Hlatshwayo (Orlando Pirates), Lyle­ Lakay (Mamelodi Sundowns), Innocent Maela (Orlando Pirates), Rushine de Reuck (Maritzburg United), Abbubaker Mobara (Cape­ Town City), Reeve Frosler (Kaizer Chiefs). Middelveld: Andile Jali (Mamelodi Sundowns), Themba Zwane (Mamelodi Sundowns), Thulani Serero (Al Jazira), Teboho Mokoena (SuperSport United), Bongani Zungu (Rangers), Keagan Dolly (Montpellier), Percy Tau (Anderlecht), Lebohang Manyama (Kaizer Chiefs), Kamohelo Mokotjo (FC Cincinnati), Luther Singh (Sporting Braga), Dean Furman (Carlisle United). Doelskieters: Kermit Erasmus (Mamelodi Sundowns), Bradley Grobler (Supersport United), Thabiso Kutumela (Maritzburg United).