HIERDIE gluten- en suiwelvrye peperment-en-sjokolade soetgoedjies is nie net heerlik nie, dis gesond ook. Bestanddele: 284 g suiwelvrye donkersjokolade 1 k vegan-botter 4 organiese free-range- eiers 2 k gepakte ligte bruin­suiker 284 g amandelmeel ½ k soet witrysmeel 1 t. fyn seesout ½ t. koeksoda ½ t. xanthan gum 4 t. vanielje-ekstrak 1½ t. peperment-ekstrak 1 blok suiwelvrye donkersjokolade, gekap Metode: 1. Voorverhit die oond tot 180 °C. Voer ’n reghoekige koekpan van 23x33 cm uit met foelie en smeer die bodem liggies met plantolie. 2. Gebruik die dubbelkoker-metode om die donkersjokolade en vegan-botter te smelt. Meng deeglik en hou eenkant. 3. Klits die eiers met ’n elektriese menger op medium-hoog totdat dit begin skuim. Voeg die bruinsuiker by en meng tot glad. Gooi die gesmelte sjokolademengsel baie stadig by die eier-en-suiker-mengsel. Klits ’n minuut lank. Die sjokolade sal glad wees en ’n mooi glans hê. 4. In ’n mengbak, meng die droë bestanddele: amandelmeel, rysmeel, fyn seesout, xanthan gum en koeksoda en klits. Gooi die droë meelmengsel ’n koppie op ’n slag by die sjokolademengsel en klits een minuut lank goed. Voeg die vanielje- en peperment-ekstrak by en klits nog ’n halwe minuut. Giet nou die beslag in die gesmeerde koekpan. 5. Strooi die gekapte donkersjokolade bo-oor en druk dit effens in. Sit die pan in die middel van die voorverhitte oond en bak vir 33 tot 35 minute of totdat die brownies gestol is. Moet hulle nie te lank bak nie – glutenvrye brownies smaak lekkerder as hulle chewy is.