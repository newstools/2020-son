TWEE mans het Donderdag in die Athlone-landdroshof op aanklagte van die besit van dwelms ter waarde van R2 miljoen verskyn. Die saak teen Themba Eric George (41) en Hassan Mwanga (44) is tot 7 Oktober uitgestel wanneer die twee om borgtog sal aansoek doen. Zinzi Hani, woordvoerder van die Valke, sê hul narkotika-buro (Saneb), tesame met misdaadintelligensie, het dwelmhandelaars in Kaapstad ’n groot knou toegedien. Gestoor Dít was toe hulle die twee verdagtes wat na bewering die dwelms vervoer het, in hegtenis geneem het. Die Valke het in die gesamentlike operasie inligting opgevolg dat daar ’n groot hoeveelheid dwelms gestoor word. In hul ondersoek het hulle mense gesien wat drie bokse in ’n voertuig in Philippi laai. Heroïen Die voertuig is deursoek en saamgeperste dagga is gevind. Dit het die ondersoekspan toe na ’n stooreenheid gelei waar 14 bale asook 18 sakke met gekompakteerde dagga met ’n geskatte straatwaarde van R2 miljoen gevind is. Die verdagtes is net daar in hegtenis geneem. Daar is ook beslag gelê op R60 000 se heroïen. Die Valke het ook beslag gelê op die voertuig.