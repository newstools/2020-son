CALITZDORP. – Jong meisies moet tog versigtig wees as hulle in karre klim om op ander plekke te gaan werk. Dis Susanna Pretorius van Royal Heights se waarskuwing nadat Julia Pretorius, haar niggie, “nooit weer dieselfde was” nadat sy teruggekom het van waar sy gewerk het nie. Julia is oorlede kort nadat sy weer na haar tuisdorp teruggekeer het. Susanna vertel: “Daar was ’n vuil mag in haar wat haar gekeer het om te wees wie sy was. Slang “Dit was swaar om haar so te sien soos die ding wat in haar maag was, besig was om die lewe uit haar liggaam te verdryf.” ’n Pastoor wat verkies om anoniem te bly, het gewaarsku teen die bestaan van bose magte in die lug. Volgens Susanna het sy gebid om haar niggie se lewe te probeer terugkry “uit die hande van die bose”. Susanna vertel: “Daar was baie afguns. Sy het later heeltyd begin praat van die ‘tweekop-slang’ in haar maag. “Toe ek vir haar begin bid, en ek my hand oor haar maag beweeg het, het dit kompleet gevoel asof die ding my pik.” Asem Maar die laaste keer sou Julia glo vir Susanna sê: “Tannie, ek kan nie meer nie. Die ding is besig om my dood te wurg.” Julia is toe kort daarna oorlede. “Ek was by toe sy haar laaste asem uitblaas,” huil Susanna. Martha Frans, wie se dogter ook ’n paar jaar gelede uit die Kaap gekom het, vertel: “My kind het dieselfde opgetree. Dis asof die kinders getoor word. “Ek waarsku ook jong meisies om versigtig te wees waar hulle vir hulle in vreemde plekke gaan werk soek.”