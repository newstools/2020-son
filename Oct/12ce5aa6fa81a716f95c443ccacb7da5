DRIE mans is in Gugulethu gearresteer vir die ontvoering van twee Chinese vroue. Een van die vroue is intussen dood. Kol. André Traut, 'n polisiewoordvoerder, sê die omstandighede rondom die 51-jarige vrou se dood word nog ondersoek.  Die vrou se lyk is Vrydag om 06:30 in 'n huis in Gugulethu gevind. Traut sê die vermoede is dat die vrou probeer ontsnap het nadat sy en nog 'n Chinese vrou van 31-jaar oud Vrydag in Delft ontvoer is. Die verdagtes van 24, 32 en 34 jaar oud is intussen gearresteer. - News24