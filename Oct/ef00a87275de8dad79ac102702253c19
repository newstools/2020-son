VERKEERSBEAMPTES gaan optree teen motoriste wie se voertuig nie nommerplate het nie. Hulle kan selfs op sulke voertuie beslag lê. JP Smith, die Stad Kaapstad se mayco-lid belas met veiligheid en sekuriteit, sê van Julie tot September het verkeers­beamptes meer as 4 500 karre sonder nommerplate gesien. “Namate die verkeer vermeerder, so vermeerder die oortredings. Dis onwettig om sonder nommerplate te ry. Uitgeskryf “Baiekeer probeer bestuurders dit vermy om uitstaande warrants vir hul arrestasie te kry.” Volgens die verkeersdepartement word ’n kar met net een of geen nommerplate nie as onpadwaardig beskou. “Boetes sal uitgeskryf word en die kar moet binne 14 dae vir ’n padwaardigheidstoets gaan.” Die boetes is onder meer: . net een nommerplaat aan die voertuig: R500; . geen nommerplate aan die voertuig nie: R1 000; . doenig met jou selfoon terwyl jy bestuur: R1 000 (kragtens die Nasionale Padverkeerswet).