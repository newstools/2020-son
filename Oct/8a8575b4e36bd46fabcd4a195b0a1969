LOVE him or hate him; daar kan nie ontken word dat Pitso Mosimane die cream of the crop van Suid-Afrikaanse coaches is nie. Dis verder bewys toe die Afrika-sokkerreus Al Ahly sy dienste opgeraap het. Dit volg nadat Jingles, soos Mosimane genoem word, Mamelodi Sundowns na ’n vyfde Premierliga-titel gelei en sodoende die suksesvolste coach in die land geword het. Moet ook nie vergeet van sy twee Nedbank- en Telkom Cup-titels nie. By Downs het Mosimane tussen R800 000 en R1 miljoen verdien. Wenbonusse Sy grootste prestasie is toe hy Sundowns in 2016 en 2017 onderskeidelik na die gesogte Champions League­- en Super Cup-titel gelei het. Dit is juis waarom Al Ahly Mosimane iets in die omgewing van R54 miljoen per jaar gaan betaal – en dít is sonder wenbonusse. Dit kom neer op R4,5 miljoen per maand. Mosimane, wat sy assistent, Rhulani Mokwena, saam met hom vat, is die eerste swart Afrika- en nie-Egiptiese coach wat die agtmalige kontinentale kam­pioen gaan aanvoer.