LIVERPOOL beraam planne om die Borussia Dortmund-doelskieter Erling Haaland na Anfield te lok. Die Reds se groot rivals Manchester United het ook vroeër vanjaar dié doelevraat van Noorweë as aanwins oorweeg. Ooreengekom Maar luidens ’n verdoemende verslag het United­ se uitvoerende hoof, Ed Woodward, op ’n winskopie van €20 miljoen (sowat R430 miljoen) vir Haaland­ uitgemis. Haaland se skuif na die Premierliga sal wel kan gebeur indien daar ooreengekom kan word oor ’n release-klousule vir sy verkoop. Dortmund is bereid om Haaland te laat gaan as die Reds €75 miljoen (byna R1,6 miljard) betaal. Dis ook nie duidelik of dié klousule in 2021 of 2022 inskop nie, maar Jurgen Klopp se Reds onderhandel nou met Haaland­ se voormalige klub vir sy dienste. Klopp is desperaat om die doelemasjien in sy groep te kry as ’n alternatief vir Roberto Firmino. Die Brasiliaan is steeds ’n belangrike lid van Klopp se kampioenspan, maar sy min doele is kommerwekkend. Gevaarligte Firmino moet nog sy duck vir die nuwe seisoen breek. Hy het laas seisoen net 12 doele in alle kompe­tisies aangeteken. Terwyl Klopp telkens tot Firmino se verdediging kom oor sy rol in die span, is die Duitser bewus daarvan dat sy nr. 9 se droogte die gevaarligte laat flikker. Klopp kan sy taktiek verander deur ’n meer direkte benadering tot sy aanval te voeg. Haaland se vaardighede sal gepas wees daarvoor. Haaland se moontlike koms kan spelers soos Mo Salah en Sadio Mané baat. Hy het 21 doele in 23 games aangeteken sedert hy hom in Desember 2019 by Dortmund aangesluit het. Die Noorweër het ook ses doele in ses wedstryde vir sy land. – AP