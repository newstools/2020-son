BENDELEDE wie vir die dood van Emaan Solomons in Februarie vanjaar aangekla word is Vrydag borgtog geweier. Chivargo Fredericks en Eben Basson het in die Simonstad-landdroshof verskyn. Die twee is gearresteer kort nadat die sewejarige meisie doodgeskiet is terwyl sy voor haar huis gespeel het. Die beskuldigde het na bewering 'n ander bendelid geteiken, wie na bewering hul leier wou uithaal. Pleks van hul teiken is die dogtertjie raakgeskiet en later in die hospitaal dood. Inwoners van Ocean View was woedend na die dood van Solomons en het ook hul stem dik gemaak oor die vlaag van bendegeweld in die gemeenskap, wat voorheen ook al die lewens van ander kinders geeis het. EWN berig intussen dat die saak na die Wes-Kaapse hooggeregshof oorgeplaas is, met die eerste voor-verhoor wat vir 5 Februarie geskeduleer is en die verhoor wat tussen April en Junie 2021 sal wees.