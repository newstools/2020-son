LEWIS Hamilton het die F1-legende Michael Schumacher se all-time rekord van 91 seges geëwenaar ná gister se vertoning by die Nürburgring in Duitsland. Boonop het die Brit sy Mercedes-span gehelp om nóg ’n tree nader aan ’n sewende vervaardigerstitel te gee. Dis nogal ironies dat Hamilton Schumi se rekord op dié baan geëwenaar het, want dis ’n circuit waar Schumacher en Ferrari vyf keer sukses behaal het. Dis die sewende keer dat Hamilton hierdie seisoen in die eerste posisie klaarmaak. Hamilton geniet nou ’n voorsprong van 69 punte voor sy spanmaat en naaste teenstander, Valtteri Bottas, met ses rondes oor. Dié Fin se aanspraak op ’n eerste kampioenskapstitel is ’n groot knou toegedien met sy eerste uittrede van ’n wedren dié seisoen. Schumacher se seun, Mick, wat die pas aangee in Formula Twee, het ná Hamilton se sege een van sy pa se rooi helmets aan hom oorhandig. Mick gaan ook volgende seisoen straks teen Hamilton jaag wanneer hy tot die elite-klas bevorder word. “Geluk. Dis namens ons almal vir jou great prestasie,” het Mick aan Hamilton gesê. – AP