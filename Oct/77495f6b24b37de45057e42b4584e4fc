KENENISA Bekele se langverwagte tweestryd met Eliud Kipchoge by die London Marathon gaan nie meer plaasvind nie.Dit kom nadat die Ethiopiër Vrydag weens 'n kuitbesering onntrek het. Bekele (38) het laas jaar net twee sekondes stadiger as Kipchoge se wêreldrekord by die Berlynse marathon gehardloop. Kipchoge se rekord is 2:01:39. “Ek is baie teleurgesteld,” het Bekele aan bbc.com gesê. "Ek het 'n niggle in my linkerkuit opgetel na twee vinnige oefensessies wat te naby aan mekaar was. Ek het regtig geglo dat ek gereed sou wees, maar vandag is dit erger en weet ek nou dat ek nie kan race nie." Hy het bygevoeg: "Hierdie wedloop was vir my so belangrik. My tyd in Berlyn verlede jaar het my baie selfvertroue en motivering gegee. "Ek is jammer om my aanhangers, die organiseerders en my mededingers teleur te stel." Kenia se Kipchoge is nou die gunsteling om Sondag sy vyfde Marathon in Londen te wen.