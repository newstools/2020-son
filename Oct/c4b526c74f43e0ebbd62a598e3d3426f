KIM Kardashian sê sy moes haar man, Kanye West, se beddegoed met handskoene omruil en ’n gesigskerm dra om haarself te beskerm teen die dodelike corona-virus. Die sakevrou, realiteitster en amperse lawyer het met die tydskrif Grazia gepraat oor die uitdagings wat haar familie ervaar het toe haar rapper-man vroeër dié jaar positief vir die corona-virus getoets is. Sy het verklap dat sy, Kanye en hul bloedjies – North, Saint, Chicago en Psalm – in dié moeilike tyd alleen in hul mansion was. Die mammie van vier vertel: “Kanye het dit heel aan die begin gehad toe niemand nog regtig geweet het wat aangaan nie. “Dit was regtig baie vreesaanjaend en onbekend. Lekker “Ek het my vier kids in die huis gehad en niemand anders om ons te help nie.” Sy verklap verder dat sy self haar hubby versorg het. “Ek moes sy beddegoed gaan omruil en hom uit die bed help toe hy nie lekker gevoel het nie. “Ek het sy beddegoed omgeruil met handskoene en ’n face shield aan.” Kimmy meen die pandemie het die mensdom ’n geleentheid gegee om veranderinge te maak. “Ek is die tipe mens wat die proses respekteer en wat respekteer wat tans in die wêreld aan die gang is. “Miskien het ons planeet ’n break nodig. Dalk was dit die reset. Ek probeer so daarna kyk.” Die rapper het ook self in Julie vertel hoe die virus hom heeltemal platgetrek het.