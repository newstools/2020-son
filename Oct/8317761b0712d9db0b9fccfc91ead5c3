OM 'n drankie te geniet kan dalk net moeiliker word as wat dit onder vlak-5 van lockdown was. Dit is nou as planne van die Wes-Kaapse premier, Alan Winde, realiseer. Die voorstander van die heropening van die ekonomie onder vlak-5 van lockdown wil dit so moeilik as moontlik maak vir inwoners in die provinsie om 'n drankie te vat. Winde wil streng reëls vir die verkoop van alkohol in plek sit. Dit selfs nadat die lockdown verby is. Verder wil Winde ook die prys van drank - veral sterk drank - laat opstyg. Volgens hom dui navorsing daarop dat mense minder drank koop as dit duurder is. Winde het Donderdag tydens 'n sitting van die provinsiale parlement strategieë gedeel om die ekonomie te laat recover. Hy sê die provinsiale regering sal die Wes-Kaapse "gevaarlike verhouding met alkohol" met slim ingrypings konfronteer. As deel van hierdie ingrypings gaan die provinsiale drank-owerheid 'n paar aanpasings maak. Van hierdie veranderinge sluit in "per-eenhied-van-alkohol" pricing. Wat dit duurder maak om alkohol met hoër persentasie van alkohol te koop, sê hy. "Bewyse toon dat dit effektief kan wees om binge drinking te verhoed," aldus Winde. "Ons beoog ook strenger tye vir die verkoop van alkohol, selfs na regulasies van die nasionale rampstoestand verval het."