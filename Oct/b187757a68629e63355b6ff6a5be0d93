DIE ervare Premierliga-skeidsregter Mike Dean steel die kalklig vir Sondag se liga-stryd tussen Manchester United en Arsenal op Old Trafford. Die Gunners se fans het United reeds met sy sege gelukgewens. Die 52-jarige Dean is telkens in die verlede daarvan beskuldig dat hy partydigheid teenoor die Red Devils toon. Dis omdat die statistieke bewys dat Dean meer penalties aan United toeken as enige ander span in die liga. Maar Dean het dié seisoen nog nie in ’n wedstryd tussen dié spanne geblaas nie. Die ironie is dat Arsenal eintlik ’n baie goeie rekord het wanneer Dean in ’n wedstryd van die Londense span blaas. Die fans glo egter hulle staan nie ’n kans wanneer dit by United kom nie. Arsenal het byna die helfte van sy wedstryde gewen waar Dean skeidsregter was. Uit 60 wedstryde waarin hy in beheer was, het die Gunners 28 gewen en net 13 wedstryde verloor. Die oorblywende 19 wedstryde het gelykop geëindig. Daar is ook ses rooi kaarte betrokke. Daarvan was drie straight rooi kaarte. Verder het Arsenal net een van sy vorige 15 wedstryde verloor wat Dean behartig het. Die Gunners het 12 gewen en 2 wedstryde het in draws geëindig. – AP