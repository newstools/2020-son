TWEE mans is Sondagoggend dood in ’n brand in Armada Single, in Bellville-Suid. Jermaine Carelse, 'n woordvoerder van die Stad Kaapstad se brandweerdienste, sê hulle is net na 02:00 Sondagoggend na die brand van 'n informele struktuur uitgeroep. "Brandbestryders is meegedeel dat daar mense binne die struktuur is. "Die struktuur was met die brandweer se aankoms heeltemal verwoes. Nadat die brandweerbeamptes die puin deursoek het, het hulle op die lyke van twee mans met brandwonde gevind." Hulle was ongelukkig reeds dood. - News24