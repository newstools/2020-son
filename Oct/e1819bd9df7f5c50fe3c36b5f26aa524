WOLSELEY. – Dié stil plattelandse dorpie is tot in sy fondamente geskok nadat drie vroue se lyke hierdie naweek ontdek is. Bernadine Frans (21) se lyk is Saterdagaand in die plakkerskamp Pine Valley ontdek. Sondag is die ontbinde lyke van twee onbekende vroue in twee vlak grafte op ’n oop stuk veld gekry. Cops het intussen ’n 33- jarige verdagte gearresteer nadat buurtwaglede Saterdagaand die cops ingelig het dat Frans se lyk buite die verdagte se huis lê. Hy was glo van plan om haar lyk te gaan begrawe. ’n Graaf is ook op die toneel gevind. Volgens inwoners wat in die plakkerskamp woon, het die verdagte jong meisies met drugs en geld na sy woonplek gelok. Volgens Frans se hartseer mammie, Kristien Martinus (37), was sy in Porterville toe sy Sondagoggend die skoktyding van haar dogter se dood kry. Lees volledige berig in Dinsdag, 27 Oktober se Son. 