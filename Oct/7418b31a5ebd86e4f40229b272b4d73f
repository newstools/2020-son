'N VRYSTAATSE boer moes in sy swembad spring om die vlamme te blus nadat aanvallers petrol oor hom uitgegooi het. Volgens brig. Motantsi Makhele, 'n polisiewoordvoerder, was Andries Smith Myburgh (31) omstreeks 13:45 op sy plaas, Vandermerwesdam, in die Koffiefontein-distrik besig om te eet toe hy rook geruik het. Hy het ondersoek ingestel en is oor die kop geslaan, maar het daarin geslaag om die aanvaller weg te stoot. 'n Tweede persoon het hom na bewering met 'n mes aangeval en het petrol oor hom gegooi. "Die slagoffer kon daarin slaag om sy vuurwapen te trek waarna die verdagtes gevlug het. Hy het 'n aantal skote in die rigting van die verdagtes afgevuur. Terwyl hy geskiet het, het hy besef hy is aan die brand en het toe in die swembad gespring," sÃª Makhele. Die aanvallers het te voet gevlug. Die boer het geen ernstige beserings opgedoen.