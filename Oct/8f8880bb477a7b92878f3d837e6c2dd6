DIE nasionale vervolgingsgesag het 'n lasbrief uitgereik vir die arrestasie van 'n voormalige polisiedikding, lt. genl. Mmamonnye Ngobeni. Ngobeni, voormalige polisiekommissaris in KwaZulu-Natal, moes Vrydag saam met haar medebeskuldigdes in die Durbanse landdroshof verskyn het, maar het nie opgedaag nie. Die omstrede sakeman Thoshan Panday en kol. Navin Madhoe, destydse verkrygingsbestuurder van die polisie, was alleen in die beskuldigdebank. Ngobeni gaan haarself na verwagting Maandag aan die polisie oorgee waarna sy op klagte van korrupsie gaan teregstaan. Lasbriewe is ook uitgereik vir drie ander verdagtes. Klagte teen die beskuldigdes hou verband met korrupsie met 'n polisietender van R47 miljoen. Panday en Madhoe is op borgtog van onderskeidelik R100 000 en R10 000 vrygelaat. Hermione Cronje, hoof van die ondersoekdirektoraat van die nasionale vervolgingsgesag, sÃª die saak is veral belangrik omdat dit wys hoe diegene in wetstoepassing gehelp het om regsprosse te verydel. Die saak is uitgestel tot 11 November. - TimesLIVE 