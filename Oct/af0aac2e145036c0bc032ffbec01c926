PRES. Donald Trump van Amerika en sy vrou, Melania, het positief getoets vir die corona-virus en is nou in kwarantyn. Trump (74) het die nuus in 'n twiet bevestig. "Ons gaan saam hierdeur kom," het hy op Twitter gesê. Sy diagnose kom nadat Hope Hicks, raadgewer tot die president, ook positief getoets het. Hicks het saam met Trump op Air Force One na Ohio gereis vir die eerste presidensiële debat met die Demokrate se Joe Biden. Sean Conley, Trump se dokter, sê in 'n verklaring die president en sy vrou doen sover goed en beplan om in die Withuis te bly terwyl hulle herstel. "Wees verseker, ek verwag dat die president sy pligte sonder ontwrigting gaan uitvoer terwyl hy herstel," lui die veklaring. - BBC News 