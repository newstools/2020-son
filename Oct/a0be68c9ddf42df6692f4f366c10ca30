ARRESTASIES word daagliks in Kaapstad gemaak rakende oortredings van die spoorweë. Raymond Maseka, waarnemende streekbestuurder van Metrorail in die Wes-Kaap, sê lockdown het niks daaraan gedoen om boewe af te skrik om die infrastruktuur van die spoorweë te steel nie. Hy het gesê onder level 5 het Prasa se tegniese personeel nie gewerk nie omdat treine nie gery het nie. “Toe hulle onder level 4 teruggekeer het, het hulle eers die skade aan die netwerk bereken. Ons het toe begin focus op die hotspots. “Dis hoekom ons die spoorlyne gedeeltelik terugbring.  Daar is baie werk om te doen voordat ons die treindienste kan terugbring,” het Maseko gesê. Volgens hom werk die maatskappy en buurtwagte saam in die misdaad hotspots. “Ons lei die buurtwagte op en werk saam met hulle.’’ ‘n Woordvoerder van die United National Transport Union’s (Untu) Sonja Carstens, sê hulle veg ‘n  losing battle. ‘’Hulle sit vandag ‘n nuwe sinjaal op en more wanneer dit aangeskakel moet word, is dit weg.” - EWN