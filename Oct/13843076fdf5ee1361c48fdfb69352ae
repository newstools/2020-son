BONNIEVALE. – ’n Soldaat wat sy land en mense jare gedien het, is verlede Vrydag skielik in Bloemfontein oorlede. Jan Willemse (64) het laas week ’n groep kollegas van hul weermagbasis in Kaapstad na Bloemfontein vervoer. Willemse se close vriend PC Jansen het aan Son gesê Willemse se dood laat ’n groot leemte. Jansen sê dit was Willemse se hoofplig om soldate vir diens na die onderskeie provinsies te vervoer. Hy sê Willemse het juis ’n soldaat by sy diensplek gaan oplaai toe hy meteens inmekaarsak. Die reëlings vir Willemse se begrafnis is tans nog onbekend.