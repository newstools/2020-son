'N BOER van Marquard in die Vrystaat is in verband met die betoging buite die Senekal-landdroshof gearresteer. OFM News berig die 52-jarige boer sal na verwagting binnekort op klagte van opsetlike saakbeskadiging in die hof verskyn. Volgens Lirandzu Themba, 'n polisiewoordvoerder, het Bheki Cele, minister van polisie, vir meer arrestasies gevra omdat kriminele dade as 'n groep uitgevoer was. Die arrestasie kom nadat 'n groep boere Dinsdag die hofgebou bestorm en geÃ«is het dat Brendin Horner (22) se vermeende moordenaars aan hulle oorhandig word. Horner,
 'n plaasbestuurder, is verlede Vrydag in Paul Roux vermoor. Sekwetjie Isaiah 
Mahlamba (32) en Sekola Piet Matlaletsa (44) is in verband met sy moord 
gearresteer en het Dinsdag in die hof verskyn. 'n Polisievoertuig is tydens die betoging omgedop en aan die brand gesteek. Hofeiendom is ook beskadig. 