‘n  SKOOLHOOF wat sy vrou wou laat uithaal het, is borgtog geweier. Leon Nwandzule (49), hoof van die hoërskool Marimana in Limpopo het Vrydag in die Waterval-landdroshof op klagte van sameswering om moord te pleeg, verskyn. Volgens kol. Moatshe Ngoepe, ‘n polisiewoordvoerder,  het Nwandzule op 16 Julie die hulp van ‘n local man ingeroep om sy vrou te vermoor. Hy het ook ‘n groot som geld vir die man aangebied vir die beplande moord, berig News24. Die vrou het snuf in die neus gekry en die polisie in kennis gestel. Ngoepe sê hulle het dadelik die beweringe ondersoek en Nwandzule aangekeer. “Die ondersoek duur voort.” Nwandzule is weer op 5 November in die hof. 