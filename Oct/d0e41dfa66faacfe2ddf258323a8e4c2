TWEE jong en talentvolle Kaapse doelwagters is vir die eerste keer opgeroep na Desiree Ellis (afrigter) se Banyana Banyana-oefenkamp ter voorbereiding vir die Cosafa Cup. Spurs Ladies se Jessica Williams en Kay-Dee Windvogel van die Universiteit van Wes-Kaapland het Ellis se groep van 27 spelers gehaal. Dié groep gaan vandag in Johannesburg saamtrek vir ’n oefenkamp. Die finale groep vir deel­name aan die Cosafa Cup sal ná dié oefenkamp bekend gemaak word. Die Cosafa Cup begin op 27 Oktober en word in Port Elizabeth gespeel. Nietemin het Ellis ’n goeie oes jong spelers deur die ranks gebring om ’n proesel te kry van internasionale sokker. Dis veral in die Afrika-kompetisie waar Banyana Banyana die afgelope drie jaar in die Cosafa Cup toernooie gewen het. Uitgedraf Die Confederation of African Football (CAF) moet nog die wedstrydprogram vir die Cosafa Cup-wedstryde in November­ bekend maak en dis duidelik Ellis wil haar span deeglik voorberei en die beste talent in die speelveld stoot. Die 18-jarige Windvogel, wat voorheen vir die klubspan Strandfontein FC uitgedraf het, en die 21-jarige Jessica Williams (Spurs Ladies) het albei Suid-Afrika se nasionale o. 20- en o. 17-span verteenwoordig. “My droom was nog altyd om my land in ’n Fifa World Cup game te verteenwoordig,” het Windvogel gesê. Sy voeg by: “Ek is definitief bly oor coach Ellis my nader genooi het vir die oefenkamp en nou moet ek seker maak ek kan daarin slaag om groot ver­tonings te lewer” Williams het oor haar insluiting gesê: “Ek is oorstelp en wil die kans benut om eendag ’n volwaardige beroepspeler te word.” 