HOPELIK sal Bafana Bafana se nuwe kit vir dié Suid-Afrikaanse sokkerspan in die toekoms meer geluk bring. Die Franse vervaardiger Le Coq Sportif, wat Nike vervang, is die nuwe brand op Bafana Bafana se sokkertrui nadat hy ’n kontrak vir vyf jaar met die nasionale span geteken het. Die trui is gister amptelik by Safa House onthul toe van die senior ­spelers die nuwe borg op die trui ten toon gestel het. Molefi Ntseki, coach, se troepe sal ook vir die eerste keer in dié trui speel wanneer hulle hul buurspan Namibië Donderdag in die Royal Bafokeng Sports Palace pak. En drie dae later pak Ntseki-hulle die gedugte Zambië op dieselfde tuisveld. SA se skedule vir 2021 se Afrikanasiesbeker- en vir 2022 se Wêreldbekertoernooi is in Maart gestop toe die Covid-19-pandemie uitgebreek het. Bafana Bafana se laaste mededingende stryd was in November 2019 toe hulle Soedan op sy tuisveld met 1-0 in ’n Afcon-kwalifiseringstryd geklop het. Die Suid-Afrikaanse nasionale sokkerspan sit sy Afcon-kwalifikasieveldtog van 9 tot 17 November voort met back-to-back wedstryde teen São Tomé en Príncipe. Bafana Bafana hervat hul Wêreldbekerverpligtinge eers in Mei 2021 wanneer hulle die ander spanne in groep G, Ghana‚ Zimbabwe en Ethiopië, pak.