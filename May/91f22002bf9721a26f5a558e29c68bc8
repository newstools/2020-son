DIE aantal Covid-19-gevalle in die land word dopgehou om te help bepaal watter distrikte na vlak-3-lockdown sal kan beweeg. So sê Yogan Pillay, adjunk-direkteur-generaal van die departement van gesondheid. Pres. Cyril Ramaphosa het Woensdagaand aangekondig dat die land teen einde Mei na level-3 sal kan beweeg maar gebiede met hoë infeksie-syfers op vlak-4 sal bly. Die konsultasieproses oor die distriksgebaseerde benadering het Vrydag beg. Pillay noem dat hulle probeer om die hotspots te bepaal. "Ons hotspots is plekke waar daar 10 of meer mense per 100,000 bevolking is wie positief getoets het." Die Wes-Kaap is steeds die provinsie met die meeste positief bevestigde gevalle, gevolg deur Gauteng. Die Wes-Kaap is saam met die Oos-Kaap en KwaZulu-Natal ook uitgewys as die twee provinsies wat tans 'n bron van kommer is, weens die styging in die getalle infeksies.