DIE Sidbury-krieketklub beoog om hierdie seisoen in die Grahamstad-krieketraad (GCB) se Eerste Liga geskiedenis te maak. Die span wil die eerste klub word wat die GCB se Eerste Liga drie keer agtermekaar wen. Hy het reeds die afgelope twee seisoene die liga gewen en hy het die derde een in sy visier. As hy dit vermag, maak hy wel geskiedenis as die eerste klub wat dié prestasie behaal. Die klub speel die afgelope twee seisoenebriljante, consistent krieket. Manley Flats, Cuylerville en Southwell het ook in die verlede twee keer agtermekaar die Eerste Liga gewen, maar nog nie ’n driekuns behaal nie. Sidbury het verlede jaar ’n uitsonderlike seisoen beleef met ’n gedugte jong span wat ook baie ervare spelers ingesluit het. Die kaptein, Hugh Savage, is vol vertroue sy span kan dit vermag. Hy glo hulle bewys al die afgelope twee seisoene hulle is op die regte pad. Savage sê: “Ons is baie trots op die klub en wat ons die afgelope seisoen vermag het. “Nie net omdat ons die titel verdedig het nie, maar oor ’n groeiende klubkultuur. “Ons het topkaliber-spelers verwelkom met beide die vermoë as speler en as karakters wat ons speeldae enjoyable maak. “Twee seisoene in ’n ry moes die liga in die laaste week beslis word, wat aandui hoe goed en gesond ons GCB-liga is. “Ons is ook baie bevoorreg om lede te wees van ’n klub wat so goed georganiseerd is. “Ons het baie goeie individuele performances gehad die afgelope seisoen, maar die titel was 100% ’n spanpoging. “Ons sien geweldig uit na volgende seisoen en wil verseker dat ons aanhou om die regte dinge op die regte manier te doen – die Lower Albany-manier.” Sidbury spog met spelers soos Greg Evans, Grant Stone, Hugh Oxenham, Cliff en Hugh Savage, Mike Lourens, Carl van Niekerk, Warne Rippon (SA World Cup vir oor 50’s in 2020) en die Howarth-tweeling, Bryce en Jason.