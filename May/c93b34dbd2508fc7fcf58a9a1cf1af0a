SUPA MEGA maak groot moves­. Die rapper AKA, wie se regte naam Kiernan Forbes is, stel vandag sy eie TV-kanaal – AKATV – bekend. Dit gaan as app beskikbaar wees op die App Store vir iOS en Google Play. Maar jy sal elke maand R50 uit jou sak moet haal om na die local “Fela in Versace”- rapper se kanaal te kan kyk. Julle wonder nou seker waarna mens alles op die kanaal gaan kyk, nè? Volgens die entertainment reporter Phil Mphela gaan die kanaal musiekverwante inhoud hê. (Obviously!) Gemengde “Die kanaal is ’n gesentraliseerde hub van inhoud vervaardig deur AKA. Dit sluit in previews van musiekvideo’s, kykies agter die skerms, sowel as shows en dokumentêre wat deur AKA aangebied word.” Mense op Twitter het gemengde gevoelens gehad oor die kanaal. Een gebruik staan bankvas agter die rapper: “AKATV is die toekoms! R50 per maand is nie ’n probleem nie. Jy het my ondersteuning.” ’n Ander gebruiker is baie skepties oor die kanaal. “Ek hou van die idee, maar ek is skepties oor sy content, veral musically.”