DIE slangvanger Nick Evans van Durban het ’n 2,5 m lange swartmamba gaan red toe die reptiel onlangs op die dak van ’n gebou by ’n scrapyard aan die Noordkus opgemerk is. Evans sê: “Hulle het slange daar altyd doodgemaak, maar ’n lid van die gesin volg my aanlyn en het besluit om my te bel eerder as om die slang dood te maak.” Dit het ’n goeie 20 minute gevat om die slang te red. Evans verwag nog baie oproepe omdat die swartmamba se paarseisoen in die winter begin. – News24