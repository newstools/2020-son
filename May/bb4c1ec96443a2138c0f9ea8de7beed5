DIE eienaar van ’n besigheid wat gekoppel word aan die Oostelike Provinsie Rugbyunie (OPRU) se verdagte kwotasies, “weet niks daarvan nie” Dit volg nadat Son betroubaar verneem het Noxie Trading, ’n catering company, het in Oktober vir ’n sub­unie-rugbydag ’n invoice aan die OPRU uitgereik. Noxie Trading is egter eers in Desember as onder­neming geregistreer. Son is ook in besit van dokumentasie wat bewys dié onderneming is eers kort voor einde 2019 geregistreer. Die eienaar, Xoliswa (wat haar van weerhou het), het in April aan Son op Sondag bevestig hulle sou catering vir ’n rugbydag gedoen het wat toe nooit plaasgevind het nie. Xoliswa het aan Son gesê sy is nie eens daarvan bewus dat ’n kwotasie vir R174 060 in haar onderneming se naam uitgereik is nie. Datum “Ek het nog nooit vir soveel geld werk gedoen nie. Die meeste waarvoor ek al gewerk het, was iets soos R87 000. Dit was op 14 Desember vir die OPRU se toekenningsaand.” Nóg ’n vreemde ding van die invoice is dat dit vra vir werk gedoen in Oktober 2019, maar die datum op die kwotasie dui op November – die dag waarop dit ingedien is. André Rademan, die OPRU-president, het voorheen aan Son bevestig Noxie Trading is as caterers gebruik, maar dat die kwotasie wat bevraagteken word, vir hom baie vreemd was toe hy dit die eerste keer onder oë gekry het. Rademan wou egter nie gister uitwei oor die inligting van die maatskappy se registrasie nie. “Weens die feit dat ons nou ’n interne ondersoek ingestel het, kan ek niks verder sê nie – nie voordat die ondersoek voltooi is nie. “Die unie sal wag op aanbevelings van oudregter Lex Mpati (ondersoek­beampte) voordat ons ver­dere stappe sal doen,” sê Rademan.