DUITSLAND het aktiwiteite deur die militante Libanese groep Hisbolla verbied en dit tot terroristeorganisasie verklaar, het sy departement van binnelandse sake Donderdag gesê. Steve Alter, woordvoerder van die departement, sê Horst Seehofer, minister van binnelandse sake, het dié Irans gesteunde groep verban en dit ’n “Sjiïtiese terreurorganisasie” genoem. Hy sê die polisie doen sedert vroeg Donderdag in verskeie deelstate klopjagte op die groep. Jeremy Issacharoff, Israel se ambassadeur in Duitsland, het die verbod verwelkom. – UPI