HORDES mense is gefine en gearresteer in die weeklikse operasies wat deur die metro cops en die spietkops uitgevoer is. Volgens die Stad Kaapstad se mayco-lid vir veiligheid en sekuriteit, JP Smith, is mense gearresteer vir die besit van dwelms, poging tot moord, diefstal en die oortreding van die regulasies van die nasionale Rampbestuurswet, onder ander klagte. Altesaam 23 mense is toegesluit. Volgens Smith was daar heeltemal te veel mense op die paaie wat die lockdown-regulasies oortree het. Hy sê dié mense maak die lewe van wetstoepassers tans baie moeilik. Kontant Die metro cops se taktiese reaksie-eenheid (TRU) het Saterdag op ’n roetinepatrollie in Athlone ’n verdagte in ’n voertuig afgetrek omdat hy senuweeagtig voorgekom het. Daar is beslag gelê op dagga, tik en amper R13 000 in kontant wat in die voertuig was. Twee verdagtes (24 en 32 jaar oud) is gearresteer. Die TRU het ook ’n bestuurder op die N7 afgetrek vir nalatige bestuur en crack, kokaïen en R1 360 in kontant is by hom gekry. Hy is in die Bothasig-polisiestasie toegekap. Die metro cops in Delft het ook hul hande vol gehad toe ’n verdagte eers in ’n patrollievoertuig in gereverse en daarna die polisielede probeer omry het. Die 37-jarige het nog op die vlug probeer slaan, maar hy is gestop en gearresteer op onder meer ’n aanklagte van poging tot moord, die onwettige verlating van ’n ongelukstoneel en die oortreding van die lockdown-regulasies.