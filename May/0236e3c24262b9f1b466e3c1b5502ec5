’N VERSLAGGEWER van ABC News het ’n tipiese werk-by-die-huis-flater begaan toe hy sonder broek op TV betrap is. Will Reeve, seun van wyle Christopher “Superman” Reeve, het Dinsdag op Good Morning America verskyn om verslag te doen oor apteke wat medisyne met drones by pasiënte aflewer. Toe die grafiese banier aan die einde van sy segment onderaan die skerm verdwyn, is die waarheid onthul. Will, wat darem ’n klein oefenbroekie aangehad het, het agterna getwiet hy hoop almal het darem lekker gelag, berig UPI.