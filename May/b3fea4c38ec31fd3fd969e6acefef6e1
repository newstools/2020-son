MEER as 4 000 plaaswerkers in die wynbedryf kan hulle werk verloor as die verbod op alkoholverkope vir nog drie weke voortgaan. Só sê Vinpro, ’n maatskappy sonder winsbejag wat 2 500 wynprodusente, kelders en ander rolspelers verteenwoordig. Wanda Augustyn, ’n woordvoerder van Vinpro sê die afgelope vyf weke se verbod op alkoholverkope en uitvoer van wyn het klaar ? groot impak op die wynbedryf gehad. Augustyn sê: “Ongeveer 12 400 ander poste in die hele wynwaardeketting kan verder geraak word.” Benewens dit toon ’n peiling deur die Buro vir Voedsel- en Landboubeleid (BFAP) en FTI Consulting dat wynplase kontantvloeiprobleme het. Augustyn sê dit kan lei dat salarisse nie betaal word nie en poste wat dalk gesny sal word. Verligting Augustyn sê in die afgelope vyf weke van die inperking het die bedryf R400 miljoen per week verloor aan uitvoere en binnelandse verkope. Volgens Vinpro bied vlak 4 wel verligting, want die wynbedryf kan nou voortgaan met die uitvoer van wyn, asook die belangrike na-oes-bedrywighede. Die kelders wat nie wyn uitvoer nie, is egter erg geraak. Van hulle sal nie weer hul deure kan oopmaak nie. Die bedryf wag vir die aankondiging van vlak 3, wanneer alkohol weer verkoop mag word. Augustyn sê: “Die onsekerheid oor wanneer vlak 3 ingestel word, is ook ? groot probleem aangesien geen beplanning kan plaasvind nie. ‘Die verbod op alkoholverkope in die binnelandse mark skep ook nou ? gulde geleentheid vir onwettige handelaars om tot die mark toe te tree.”