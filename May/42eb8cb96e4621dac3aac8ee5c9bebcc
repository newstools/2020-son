NOG drie bewaarders van die Wes-Kaap het positief getoets vir COVID-19. Daar is nou altesaam 149 bewaarders en inmates by tronke regoor die land met die virus besmet. Volgens 'n persverklaring oor die naweek deur die departement van korrektiewe dienste is die Oos-Kaap nog die voorlopertjie met â€™n getal van 35 beamptes en 56 inmates wat positief getoets het. Net een persoon hier is ten volle genees van die virus. Kort op die Oos-Kaap se hakke is die Wes-Kaap met 44 gevalle waarvan twee inmates is. Een bewaarder van die Goodwood-gevangenis is ook dood na hy met positief vir die Corona-virus getoets het. Singabakho Nxumalo, nasionale woordvoerder van die departement van korrektiewe dienste, noem: "Die oorsaak van die beampte se dood word nog ondersoek. Die getalle in die Wes-Kaap het in 'n week met 10 vermeerder." Son verneem dat een van die nuwe getalle by Allandale-gevangenis in die Paarl is. Die ander gevalle is by die Worcester en Warm Bokkeveld-gevangenisse. Teen druktyd was daar nog geen gevalle by Pollsmoor-gevagenis aangemeld nie.