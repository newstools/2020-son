DIE gewildste local soapie van alle tye, Generations, het mos ’n stillerige dood daar by die SABC gesterf. Maar dis nog nie uit die landsburgers se harte uit nie. Kyk nou maar net wat dié week gebeur het. Ek lees op Channel24 dat die familie van Menzi Ngubane ’n official statement moes uitstuur nadat gerugte die ronde gedoen het dat dié voormalige Genera­tions-akteur gehospitaliseer is nadat daar glo komplikasies ingetree het ná ’n operasie. Die gerugte het toe die #PrayForMenzi­Ngubane hashtag tot gevolg gehad, wat Dinsdag onder die boonste Twitter trends was. Sy familielede sê in hul statement by monde van Sebabatso Media dat hulle weet van die “onakkurate en onbevestigde nuus” en “ongewenste social media panic”. Hulle sê hulle verstaan die worries en ondersteuning vir Menzi, maar vra Suid-Afrikaners om asseblief op te hou om wolhaarstories te versprei wat die familie nie bevestig het nie. Die statement lees verder dat die familie Menzi al die nodige ondersteuning gee ná sy onlangse besoek aan die dokters. Die familie voeg by mediaberigte en die sosiale media het die besoek heeltemal uit verband geruk. Sy vrou, Sikie Ngubane, sê hy word gesond nadat die dokters bekommerd was oor sy gesondheid. Hulle bedank lede van die publiek vir hul gebede, maar vra dat dokter-pasiënt-vertroulikheid gerespekteer word. Die familie sê Menzi sal so gou as moontlik terugkeer werk toe.