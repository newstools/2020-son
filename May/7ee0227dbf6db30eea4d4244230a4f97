FORMULE 1 gaan dalk op renbane ry wat nie op die oorspronklike kalender vir die 2020-seisoen was nie. F1 het ook intussen bevestig hy gaan begin met twee wedrenne in Oostenryk. Die veldtog word herskeduleer nadat die eers­te 10 wedrenne weens die corona-virus-pandemie afgestel is. Die jongste planne is om ’n 15-tot-18-ren-kampioenskap te hou, wat vroeg in Julie in Oostenryk begin, voordat dit na Silver­stone verhuis. Tydens ’n konferensie waarin F1 se verdienste vir die eerste kwartaal bespreek is, het Chase Carey, voorsitter van die sport, onthul dat onderhandelinge plaasvind met renbane wat nie op die kalender was nie. “Ons werk sedert Australië onvermoeid en ons werk aktief met ons promotors saam om ’n potensiële 2020-resieskalender saam te stel,” het Carey gesê. “Ons het twee primêre uitdagings: om plekke te identifiseer waar ons die wedren kan hou, en om te bepaal hoe om alle persone en hul toerusting vir ’n resies na daardie plek te vervoer. “Ons is in gesprek met al ons promotors en ’n paar bane wat nie op ons 2020-kalender is nie om seker te maak dat ons alle opsies ondersoek.” Opeenvolgende ’n Terugkeer na Duitsland, wat pas die groen lig gegee het vir ’n Bundesliga-terugkeer, is as ’n opsie aangedui, sowel as wedrenne in Imola, Portugal, en Maleisië. F1 het die plan vir opeenvolgende wedrenne in Oostenryk bevestig. Carey het bevestig dat dit F1 se plan is om oor agtereenvolgende naweke GP te hou om die seisoen mee te begin. Hy het bygevoeg: “Ons doel is om die seisoen die naweek van 4 en 5 Julie in Oostenryk te begin. ”Dit is waarskynlik dat ons ook die naweek van 11 en 12 Julie in Oostenryk sal deelneem.’ Sky Sports F1 verstaan dat daar oor die volgende twee naweke ’n soortge­lyke reëling vir Silver­stone is.