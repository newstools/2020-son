VERVOER is nie net die manier vir mense om te travel nie maar ook vir die corona-virus om te versprei. Fikile Mbalula, minister van vervoer, sê die plan is om vervoer so te beheer om die verspreiding van die corona-virus te keer. Prasa se treindienste sal met tyd ingestel word, en begin met 'n beperkte diens. "Daar sal nie Maandag treine wees nie. Eers op vlak-3 as die nasionale corona-beheerraad dit goedkeur." Die ure vir openbare vervoer is ook aangepas en openbare vervoer sal nou toegelaat word vanaf 05:00 tot 19:00. "Dit sluit busse, taxi's en e-hailing dienste in. Tussen 20:00 en 05:00 sal daar geen openbare vervoer wees nie. "Die ure word verleng maar die kapasiteit in taxis bly 70%." Aflewering van kos mag slegs tussen 09:00 en 19:00 plaasvind. Geen travel tussen provinsies en distrikte mag ook plaasvind nie. 'n Uitsondering word net gemaak aan werkers wie moet reis tussen die werk en huis. 'n Spesiale vergunning word gemaak vir mense wie voor inperking nie by hul huise was nie, wat nou slegs een keer tussen 1 en 7 Mei mag terugkeer na hul huise. Mbalula sê: "Toetssentrums sal met tyd oopgestel word, sodat die wie noodsaaklike werkers is hul lisensies kan hernu. "Bestuurskole sal ook weer toegelaat word met instrukteurs en leerling-bestuurders wie gesigmaskers moet dra en seker maak 'n veilige afstand word handhaaf." Alec Moemi, direkteur-generaal van vervoer, sê: "Die vergunning dat mense mag terugkeer na hul huise is nie om minderjarige kinders te gaan haal nie en ook nie om te kuier nie. "Die vergunning is een-rigting en eenmalig."