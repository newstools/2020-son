SOWAT 17 Shoprite winkels in die Wes-Kaap is deur die corona-viris getref. Vroeër die week het die provinsiale regering genoem hoe winkels 'n broeiplek vir die virus is. EWN berig die Shoprite/Checkers-groep bevestig dat 17 van hul winkels in die provinsie moes toemaak weens die virus. Die groep voeg by dat streng maatreëls gevolg word om die verspreiding van die virus te bekamp. Werkers word by 'n mobiele-kliniek gescreen en waar nodig word personeel vir verdere toetse verwys. Die groep noem dat werkers wie hulself moet isoleer oor hulle vermoedelik die virus opgedoen het, word op spesiale betaalde verlof geplaas. Verlede week het die Wes-Kaapse departement van gesondheid genoem dat meer as 200 supermarkwerkers positief vir Covid-19 getoets het.