JÜRGEN Klopp hou dik dat hy “totaal gelukkig” is met sy huidige Liverpool-sterre – maar los steeds die deur oop vir toekomstige deals met manne soos soos Paris Saint-Germain se Kylian Mbappé of Borussia Dortmund se jong ster Jadon Sancho. Die Reds se Duitse bestuurder weier om betrek te word by die bekendmaking van sy transfer targets. Hy het wel erken: “As ons een van hulle in die toekoms kan kry ... maar ons sal maar moet sien.” Verstrek Liverpool is ook terug op die drumpel van sy eerste ligatitel in 30 jaar met die Premierliga-veldtog wat geskeduleer is om volgende maand te hervat. Boonop wil die Mersey­siders hul groep verder versterk vir die toekoms. Daar is al omtrent ’n jaar gerugte dat Mbappé en Sancho soontoe kan skuif. Klopp het telkens in die verlede erken dat hy ’n groot aanhanger van dié twee is en hy sou daarvan gehou het as hy Sancho reeds in 2017 onder Manchester City se neus kon weggeraap het. Hulle wou egter nie die groentjie na Anfield laat gaan nie. – AP