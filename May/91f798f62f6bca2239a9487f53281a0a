EINDE Mei kan gedeeltes van die land verslap word na lockdown vlak 3 van die. Met net ’n week in vlak 4 was die taak van pres. Cyril Rama­phosa gisteraand nie ’n maklike een nie: om weer met die land te praat om te sê waar ons nou staan. Dit blyk uit sy toespraak dat die land nog vir lank maskers gaan dra, hande gaan was en social distancing gaan toepas. Hy het hom letterlik tussen die hel en die diep, blou see bevind om die onbekende pad vorentoe aan te kondig. Aan die een kant ’n onsigbare killer-virus waarvan mense gered moet word. Aan die ander, ’n ekonomie wat doodbloei met elke uur wat aftik. Vandeesweek het die land ’n sad oomblik bereik met die dodetal wat tot 219 gestyg het. Ramaphosa sê ná sewe weke het die meeste in die land gehou by die regulasies. Hoewel die tyd lank is en vir baie senutergend raak was dit nodig – en daarsonder sou die dodetal deur die dak geskiet het. “Ons het leiding geneem van experts plaaslik en internasionaal en die Wêreldgesondheidsorganisasie. Sonder die lockdown sou 80?000 sover besmet gewees het en die dodetal agt keer hoër.” Hy het verwys na Amerika en Engeland, waar die virus lelik ingeklim het met hoë dodetalle. Die persentasie gevalle wat geïdentifiseer is, het tot nou laag en stabiel gebly in kontras met Amerika en Engeland. Omdat die verspreiding van die virus suksesvol vertraag is, kon baie voorsorgmaatreëls in plek gestel word. Screening van sowat 9 miljoen sover deur veldwerkers en toetsing het baie goed gegaan. Dit was tot nou toe die duurste openbare projek wat die land nog ooit aangepak het. Rama­phosa het almal bedank wat gehoor gee aan die regulasies. Die ekonomie is tans die groot worry. Daarmee saam gaan die kommer oor mense wat hul werk verloor en besighede wat ondergaan. Groot geld is ingedruk om die besighede te ondersteun. Social grants het ook ’n groot sny van die pie gekry om mense in uiterste armoede te help. Die solidariteitsfonds het tot nou 2,7 miljard in pledges gekry wat ook help. Ramaphosa het Amerika bedank vir die skenking van 1?000 ventilators. Hy het egter groot kommer uitgespreek oor gevalle van huismoles en geweld teen vroue in dié tyd. Op 1 Mei is oorgegaan na Vlak 4 van die lockdown en nou berei ons ons voor op verdere verslapping van die regulasies. “Ons kan nie sommer net dadelik die lockdown lig en die verspreiding van voor af begin nie.” Teen einde Mei kan sekere gedeeltes van die land oorgaan na vlak 3 van lockdown, waarin die regulasies verder verslap word. Maar in gebiede wat die hotspots is – waar die syfers hoog bly – sal vlak 4-regulasies steeds van krag bly. Dié hotspot-gebiede os luidens die syfers die Wes-Kaap, Gauteng, Oos-Kaap en KwaZulu Natal. “Dié virus gaan nog lank met ons wees,” het hy gemaan. “Ons moet ons leefstyl aanpas en besef die lewe het nou totaal verander. “Elke reël is daar om lewens te red. Ons moet daarby aanpas.”