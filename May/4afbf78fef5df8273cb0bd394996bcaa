GRATIS peanut butter-broodjies wat aan honderde honger inwoners in Krugersdorp-Wes gegee is, is te midde van die Covid-19-pandemie stop gesit. Cradle of Hope (COH) betwis dit nou in ’n dringende aansoek in die hooggeregshof in Pretoria wat volgende Dinsdag aangehoor sal word. GroundUp berig die groep wie reeds voor die lockdown kos aan behoeftiges uitgedeel het, is tydens die lockdown gestop om verder kos uit te deel. Melodie van Brakel, stigter van die organisasie, vertel hulle is gedwing om die verspreiding van die broodjies aan sowat 600 arm en honger-inwoners in die streek stop te sit. "Ons het al in 2008 begin kos voorsien, en sedert November 2016 gee ons peanut butter-broodjies." Van Brakel het met die aankondiging van die lockdown noodpermitte vir al die werkers en vrywilligers gegee. "Alle gesondheidsmaatreëls, insluitend social distancing en sanitering, is nagekom. Die plaaslike gesondheidsdepartement het die voedingstasie ook goedgekeur dat dit aan Covid-19 gesondheid en veiligheidsvereistes voldoen. Van Brakel sê sy het aan die begin van Mei 'n koerantberig gelees van nuwe vereistes m.b.t die verspreiding van kosverspreiding en dat 'n permit 48 uur voor die tyd gekry moes word. "In daardie stadium het ek geglo dit is net vir kospakkies. "Ek het agt aansoeke vir agt dae voorberei en dit is toegestaan." Meer mense het egter kom staan vir toebroodjies. Sy noem dat daar is selfs by die departement van maatskaplike ontwikkeling aangeklop vir leiding. "Dit is toe daar aan my gesê is dat die verspreiding van toebroodjies nie toegelaat word nie," sê van Brakel. Van Brakel voeg by: "Die riglyne belemmer vinnige verligting." News24 berig die regering het tot later die week om op die aansoek te reageer.