TWEE mans is die afgelope naweek in onderskeidelik Port Elizabeth en Uitenhage vermoor. Kol. Priscilla Naidu, ’n polisiewoordvoerder, sê Saterdag omstreeks 17:00 het die polisie op ’n klag gereageer van ’n skietvoorval op die hoek van Gelvan- en Kohlbergweg in Schauderville. By hulle aankoms op die toneel het hulle die slagoffer, Daniel Kock (31), se lyk in die driver’s seat van ’n Volkswagen Polo aangetref. Hy het verskeie skietwonde aan sy liggaam gehad. Volgens haar is die verdagte(s) onbekend. Die polisie ondersoek tans ’n moordsaak. Inligting Saterdag is die cops omstreeks 20:40 ook ná ’n klagte van ’n skietery in Henstraat in Mountain View in Kamesh, Uitenhage, ontbied. Sers. Majola Nko­hli, polisiewoordvoerder, sê die polisie het in die yard op die lyk van Verdon Sam Petersen (36) afgekom. Hy het ’n skietwond in die bolyf gehad. Nkohli sê die motief vir die moord is onbekend. Hy sê enigeen met inligting wat kan lei tot die inhegtenisneming van die verdagtes moet die ondersoekbeampte, speursers. Ricardo January, by 072 217 5772 bel. Die Stop Misdaad-lyn kan ook by 086 001 0111 gebel word.