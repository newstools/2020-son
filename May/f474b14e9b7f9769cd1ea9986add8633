DIT is nou al 13 jaar sedert Bobby Lashley laas die geleentheid gehad het om vir WWE se grootste prys te baklei. Daarom het hy dit vandeesweek op Raw duidelik gemaak dat hy nou moeg gewag is. Lashley het Drew McIntyre laat weet dat hy sy WWE Championship soek. Lashley, 'n kolos van byna 2m lank en wat 124 kg weeg, is 'n legit bad ass. In gemengde vegkuns (MMA) het dié voormalige weermaglid 15 van sy 17 gevegte gewen. Hy is dus 'n ernstige bedreiging vir enigeen wat die WWE Championship dra. Dié pa van twee het die afgelope week aan Son gesê hy soek nou net 'n geleentheid om daarvoor te fight. "Ek geniet die medediging en ek hou van elke aspek van die bedryf. Natuurlik is die title die toppunt van die sport en waarna almal moet streef. "Ek het my aandag nou weer toegespits daarop. Almal weet dat ek dit op een of ander tyd in my loopbaan al moes gewen het. Dit is nou al 13 jaar sedert ek laas 'n geleentheid gehad het, maar ek voel dat dit beslis nou die tyd is om daardie title in die hande te kry." Lashley se hernude fokus om goud om sy middel te kry, is grootliks te danke aan die legende Montel Vontavious Porter (MVP). MVP het die afgelope paar weke sin in Lashley se kop gepraat om jag te maak op die WWE Championship. Son het hom gevra wat sy nuwe vennootskap met MVP inhou. "Slegte nuus vir almal, maar goeie nuus vir ons," het hy geantwoord. "Dit is ook 'n geleentheid om 'n ander kant van my te sien." Lashley hou ook vol dat hy nog nie klaar is met sy MMA-loobaan nie. "As ek te oud en te afgetakel is om te fight, dan sal ek nie, maar as as nog iets in die tenk oor het, sal ek beslis...ên ek wil." Lashley was onlangs in Suid-Afrika as deel van die bemarking vir WWE se toer na Suid-Afrika. Die toer is vir eers weens die Covid-19-pandemie uitgestel. Lashley se besoek aan die land moes ook kortgeknip word. "Ek kon darem op safari gaan. Dis iets wat ek nog altyd wou doen," sê Lashley. "Ek is meer as opgewonde om terug na Suid-Afrika te kom wanneer die toer wel gaan plaasvind. Ek het die geleentheid gehad om daarheen te gaan vir 'n paar dae en was absoluut mal oor die land en kan nie wag om terug te gaan nie." 