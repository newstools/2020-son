MEER as 300 Suid-Afrikaanse skrywers en akademici pleit by die regering om die lewering van alle boeke op vlak 4 van die lockdown toe te laat. Vanaf 1 Mei word net die verkope van opvoedkundige boeke egter toegelaat, berig Business Insider SA. In ’n ope brief aan pres. Cyril Ramaphosa prys die Nobelpryswenner JM Coetzee en ander prominente SA skrywers soos Zakes Mda die regering vir sy “nugter, deernisvolle en wetenskapgebaseerde leierskap” tydens die krisis. Hulle waarsku egter SA kan sy boekebedryf verloor as vrye boekhandel nie toegelaat word nie. Hulle sê dié kwesbare bedryf het dringend ’n reddingsboei nodig.