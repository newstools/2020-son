DAAR is vanaf Maandag ’n moontlikheid van wydverspreide sneeu oor dele van Suid-Afrika en Lesotho, berig News24. Volgens Richard le Sueur en Rob Ansell van SnowReportSA is die vriesvlak al dae lank laag genoeg. As dit so bly en genoeg vog vloei in, is daar ’n goeie kans vir laevlak-sneeu. “In hierdie stadium sien ons ’n moontlikheid vir sneeu in die Wes-Kaap, Oos-Kaap, Noord-Kaap, KwaZulu-Natal, die Vrystaat en Lesotho,” sê hulle.