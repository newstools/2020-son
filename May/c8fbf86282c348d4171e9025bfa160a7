DAAR gaan “niks oorbly” van Suid-Afrika se toerismebedryf as dit tot Desember moet wag om weer oop te maak nie. Dís die waarskuwing van Tshifhiwa Tshivhengwa, CEO van die Suid-Afrikaande Toerismesakeraad. Alle beramings dui daarop dat toerismeaktiwiteite eers in Desember hervat sal word. Inkomste Volgens die Wêreldraad vir Reis en Toerisme het die toerismebedryf verlede jaar werk aan 700 000 mense in Suid-Afrika verskaf. Die raad het ’n steekproef onder maatskappye in die toerismebedryf gedoen en bevind 83% van dié maatskappye se inkomste het met 50% gekrimp. Minstens drie maatskappye het gesê hulle het geen in­komste nie. – News24