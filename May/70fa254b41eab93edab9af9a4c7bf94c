SAM Cane is die All Blacks se nuwe kaptein. Die nuus is vanoggend (SA tyd) op SKY Sport se The Breakdown-show bekend gemaak, met Cane wat Kieran Read opvolg wat ná die World Cup in 2019 uit die All Blacks uitgetree het. Die 28-jarige Cane, het reeds 68 toetse gespeel, waaronder 48 in die begin vyftiental, sedert hy sy debuut teen Ierland in 2012 gemaak het. Die All Blacks se hoofafrigter, Ian Foster, sê hy is verheug om Cane as die nuwe kaptein te noem. “Sam is ‘n ervare All Black met agt jaar in die span, is ‘n man wat van voor af lei en ‘n baie goeie denker in die spel. Hy het ‘n natuurlike vermoë om met almal in die span te skakel en is reguit en direk wanneer hy moet wees. “Daar is groot respek vir Sam onder die spelers en bestuur, en hy is perfek geplaas om die All Blacks die toekoms in te lei.” Foster het gesê terwyl die All Blacks se planne vir hierdie jaar nog deurgewerk is weens die Covid-19-pandemie, speel die kaptein ‘n belangrike rol. “Ons wou Sam nou bevestig, omdat hy ‘n sleutelrol sal speel om ons te help om te beplan hoe die toekoms ook al lyk en saam met die ander leiers agter die skerms sal werk,” het Foster gesê. Cane sê dit is ‘n ‘massiewe eer’ om die kapteinskap te kry. “Dit is ‘n baie opwindende uitdaging, en omdat ek meer tyd in die All Blacks deurgebring het en as ‘n speler gegroei het, het ek baie gemakliker geword om ‘n leier in die span te wees. “Die wonderlike ding met die All Blacks is dat die leiersgroep al vol kapteins en ervare spelers is, so ek sien regtig uit daarna om nou saam met die groep te werk en my bes te doen om hulle en die res van die groep te lei.” Cane het al drie keer die All Blacks aangevoer. Hy het die 67ste toetskaptein geword en die vyfde jongste ooit toe hy die span teen Namibië op RWC 2015 op 23-jarige ouderdom aangevoer het. Hy het die span ook in 2016 teen Italië en verlede jaar in Buenos Aires teen Argentinië aangevoer. “My styl as kaptein is om nie regtig die manier waarop ek dinge doen te verander nie. Ek is net myself en sal voortgaan om te wees. Ek werk reeds aan die bou van verhoudings, veral met die jonger ouens in die groep, en almal wat met die span, sodat dit sal voortgaan,” het Cane bygevoeg. “Alhoewel ons nog nie weet hoe die res van die jaar vir die All Blacks lyk nie, sien ek uit daarna om die afrigters en ander senior spelers in te haal, terwyl ons ons planne vasstel.”