TWEE mense is Saterdagoggend in ’n brand in Vrygrond dood. Jermaine Carelse, 'n woordvoerder van die brand- en-reddingsdienste van die Stad Kaapstad, sê die brand het omstreeks 05:00 uitgebreek. "Die brandweer is omstreeks 05:15 gekontak en in kennis gestel van ’n brand in Plum-weg in Vrygrond. Lakeside-brandweer was eerste op die toneel. Hulle het die lyke van ’n man en vrou in een van die informele strukture op die erf gevind." Carelse sê drie wonings is beskadig in die brand. “’n Huis en twee informele huise het in die slag gebly." Die brand is omstreeks 6:40 geblus. Die oorsaak van die brand is nog onbekend.