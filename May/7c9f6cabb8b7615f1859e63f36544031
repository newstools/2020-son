IN FLORIDA het ’n baseball-span sy stadion op Airbnb beskikbaar gestel terwyl die seisoen in limbo is. Die Pensacola Blue Wahoos is die eerste ouens wat ’n professional baseball-stadion op Airbnb te huur lys. Die span sê die verblyf van $1 500 (sowat R26 000) per nag is vir groepe van tot 10 gaste. Hulle kry volle toegang tot die veld met ’n volle set-up om batting te oefen daarby ingesluit. Die Yanks hou van hul baseball en die beskikbare nagte het sommer tjoptjop uitverkoop, berig UPI.