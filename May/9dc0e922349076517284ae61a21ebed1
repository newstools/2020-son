DIE toerismeburo van die streek Twente in die ooste van Nederland weet die corona-virus-krisis is ’n feit soos ’n koei. Die slimkoppe by Visit Twente wil egter toeriste ná die krisis probeer melk vir geld. Ja-nee, Twente gaan nie aan die agterspeen suig nie! Daarom span hulle ’n nommer-koei en “cowfluencer” in om die toeriste-wa deur die drif te trek, berig ad.nl. Liesje22 wys op Instagram die mooiste foto’s van dié streek. Dit was duidelik die regte moo-oove, want Liesje22 het al ’n trop followers. – Eie verslaggewer