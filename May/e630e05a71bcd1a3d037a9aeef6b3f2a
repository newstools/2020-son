DIE voormalige minister van finansies Trevor Manuel het sy mening gegee oor die optrede van law enforcement-beamptes tydens die lockdown. Hy het ook die regering gekritiseer oor die irrasionaliteit van sekere lockdown-regulasies. Manuel is een van die Afrika-unie se special envoys om geld vir die vasteland se stryd teen die pandemie in te samel. Maandag het Manuel verskeie van die lockdown-regulasies aangevat en gesê dis gevaarlik en maak boonop glad nie sin nie. In ’n gesprek met SAFM het Manuel gesê baie van die besluite wat geneem is, maak nie eintlik sin nie. “Wat jy kan koop en wat jy nie kan koop nie, werk nie.” Hy het ook ingeklim oor die regulasies oor oefening waarvolgens mense net tussen 06:00 en 09:00 kan oefen. “Die idee dat jy net vir drie ure ’n dag kan oefen ... Geen van dié besluite slaag die toets van rasionaliteit nie.” Hardhandige Manuel het ook gevra dat mense met die nasionale beheerraad (NCC) en die ministers moet praat wat betrokke is en vra dat rasionaliteit aan die orde van die dag moet wees. Hy het die hardhandige optrede van law enforcement-beamptes tydens die lockdown vergelyk met dié van die veiligheidsmagte in die tyd van apartheid. Dit kom ná die dood van die Alexandra-inwoner Collins Khosa, wat in April by sy huis gesterf het ná ’n konfrontasie met soldate en die Johannesburgse metro cops. TimesLIVE het toe berig hoe Khosa se familie die hooggeregshof genader het om die metro cops en die weermaglede vas te vat. “Nêrens onder apartheid se noodtoestand sou ons hierdie tipe goed aanvaar het nie. “Die stemme wat uitgepraat het teen apartheid het grootliks gepraat oor die mishandeling deur die soldate.”