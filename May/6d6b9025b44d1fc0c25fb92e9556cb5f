NADAT hy reeds 25 000 liter bier in die drein moes afgooi, sal South African Breweries (SAB) ’n bietjie makliker kan asemhaal. Dis omdat hy nou toestemming gekry het om die res van sy supply van 130 megaliter te red. Dié bier sou ook drein toe gegaan het. Verklaring Die maatskappy sê hy het Maandag ’n ooreenkoms met die regering gesluit sodat hy die supply na verskeie van sy depots kon vervoer sodat dit nie in die drein hoef te beland nie. Luidens ’n verklaring is SAB toestemming gegee dat hy ’n gedeelte van sy supply mag vervoer, maar dat hy binne die regulasies moet werk. Die maatskappy is in April gekritiseer nadat verskeie werkers en bestuurders gearresteer is vir die vervoer van bier. SAB het teruggekap en gesê die arrestasies was onwettig omdat daar ’n permit in plek was om sy produkte te vervoer tussen sy fasiliteite, mits hy nie handel dryf met die bier of dit versprei nie. The South African het Maandag berig dat die maatskappy Vrydag reeds 25 000F liter bier in die drein moes afgooi, want hy het nie meer stoorplek nie. Bekommerd Nou is die vermorsing vir eers verby, hoewel die verkoop van voggies op vlak 4 van lockdown steeds onwettig is. SAB is steeds bekommerd oor die huidige verbod omdat hy worry dat hy bykans 2 000 permanente werkers in die pad sal moet steek as gevolg van beperkte produksie. Volgens die maatskappy is dit die helfte van SAB se frontline werkers. As die bier in die drein af gevloei het, sou dit die ekwivalent van 400 miljoen bottels bier gewees het.