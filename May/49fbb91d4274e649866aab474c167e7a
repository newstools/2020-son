MEER as 35 000 gesigmaskers is verlede week aan plaas- en fabriekswerkers van die Witzenberg-streek gegee. Dit is een van vele ingrypings deur die Wes-Kaapse departement van landbou, die African Farmers Association of South Africa en Agri Wes-Kaap. Die partye en ander rolspelers wat verskeie provinsiale departemente, asook die burgemeesters van die Kaapse Wynland-distrik en Witzenberg insluit en sakelui van die streke het verlede Donderdag byeengekom om ’n geintergeerde plan teen Covid-19 - wat tans die gesondheid van talle bedreig - op te trek. Dr. Ivan Meyer, Wes-Kaapse minister van landbou, sê: "Daar is talle uitdagings met die gesondheid, wetstoepassing en in werksplekke in die streek. "Daar word van ons almal verlang om ons kant te bring, om die verspreiding van die virus te keer." Teen Saterdag was daar 125 bevestigde Covid-19-gevalle in die streek, met 7 mense wie sover daar herstel het van die virus. "Ween die strategiese rol wat landbou in die streek speel is ons in samewerking met die departement van gesondheid besig om riglyne op te stel vir screening en toetse op plase." Meyer sê die plaaslike munisipaliteit sal voortgaan om publieke plekke soos taxi ranks te ontsmet. Die army se hulp is ook gevra om die plaaslike wetstoepassing by te staan, om padblokkades te hou. Verder het die streek ook 'n skenking van 500 liters sanitiser van Distell ontvang. Plaas- en fabriekswerkers van die streek verwelkom die ingryping van die ministers. Hulle vra egter vir deursigtigheid van hul werkgewers. Die werkers van twee groot vrugte verpakkingsfabrieke sê hulle is te veel in die fabriek en werk te opmekaar. “Die departemente van gesondheid en landbou moet surprise visits op die plase doen," sê een van die werkers. "Wanneer hulle laat weet hulle kom word van ons uit die pakhuise wat inspekteur moet word gesit. Dit lyk dan of die eienaars al die reëls en regulasies volg."