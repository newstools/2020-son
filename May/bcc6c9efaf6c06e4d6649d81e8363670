SHO Madjozi is nóg ’n toekenning ryker! Die Suid-Afrikaanse rapper is op die 2020 Nickelodeon Kids’ Choice-toekennings as Afrika se gunsteling-ster bekroon. Miljoene kinders wêreldwyd stem vir hulle gunsteling-celebs, asook hulle top movies, games en baie meer. Geskop Die corona-virus het natuurlik weer ’n stokkie gesteek vir ’n groot seremonie en die toekennings moes toe maar in ’n virtuele omgewing plaasvind. Sho het stof geskop in die oë van Shekhinah, Teni en Patricia Kihoro, wat saam met haar in die kategorie benoem is. Sho sê hierdie is nog net die begin van groot dinge vir haar en die kinders van Afrika. Sy sê: “Ons job is om te werk, om vorentoe te beweeg en nooit te reverse nie. “Baie dankie, Nickel­odeon vir hierdie ongelooflike toekenning en aan almal wat gestem het. Ek is so opgewonde. “Wêreld, ek het net een boodskap vir jou: Afrika kom vir jou!” Skakel Vrydag 16:10 op DStv-kanaal 308 in vir NickToons as jy in die vieringe wil deel.