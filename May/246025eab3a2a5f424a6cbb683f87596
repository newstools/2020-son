DIE Oos-Kaapse departement van gesondheid het bevestig 80 mense in ’n groep van 188 seisoenale plaaswerkers wat vanaf die Wes-Kaap na die provinsie teruggekeer het, is positief vir die corona-virus getoets. Daily Maverick berig die taxi’s is onderskep op een van die provinsie se agter-paaie naby Elliotdale. Van die drivers was na bewering in die besit van vervalste permitte. Naastenby 10 000 mense het teruggekeer huis toe in die vensterperiode wat daargestel is vir ritte tussen die provinsies. Sizwe Kupelo, woordvoerder van die Oos-Kaapse departement van vervoer, sê dié werkers het voor die vensterperiode na die provinsie gereis. Strategie Min. Nkosazana Dlamini-Zuma het die vensterperiode aangekondig toe regulasies verslap is toe die land vanaf vlak 5 na vlak 4 beweeg het. Dis deel van die regering se strategie om die lockdown geleidelik te verlig. Kupelo sê die 80 positiewe gevalle was in ’n groep taxi’s wat altesame 188 passasiers vervoer het. Sekere van die taxi’s het na bewering fake permitte gehad om die seisoenale werkers te vervoer. Hy sê hulle het die provinsie via Tsitsikamma en Aberdeen binnegekom. Sedert die begin van die lockdown op 27 Maart word mense getoets wat die provinsie binnekom. Volgens Kupelo is 80 positief vir die corona-virus getoets, terwyl 29 516 mense al screening ondergaan het. Sindiswa Gomba, Oos-Kaapse LUR vir gesondheid, sê sy worry oor die baie mense wat vanaf die Wes-Kaap na die Oos-Kaap reis. Sy sê sy verstaan dat interprovinsiale reise toegelaat is, maar om so baie mense te hê wat na die Oos-Kaap kom wat positief vir Covid-19 getoets word, ondermyn die goeie werk wat in die provinsie gedoen is en steeds gedoen word. Gomba sê sy verstaan nie hoekom die 80 mense nie vooraf in die Wes-Kaap getoets is nie. Volgens haar moet alle provinsies saamwerk om die verspreiding van die virus te beheer. Volgens haar word ál hul contacts nou opgespoor om getoets te word. Sterftes Sy sê die provinsie gaan met Wes-Kaapse beamptes saamwerk indien nodig om die contacts van die reisigers te trace. Daar is tans 849 bevestigde gevalle in die Oos-Kaap met 388 pasiënte wat herstel het, en 18 sterftes.