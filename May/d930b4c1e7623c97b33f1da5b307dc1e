Die Stad Kaapstad het Woensdag ’n nuwe by-law aanvaar wat gemik is daarop om die kuslyn beter te bestuur en te beskerm. Die stad se kuslyn lok jaarliks miljoene besoekers. Dis ’n nasionale bate en dra tot R40 miljard per jaar (of 10%) by tot die plaaslike ekonomie. Die Stad sê die Coastal By-law sal die Stad help om die kuslyn beter te bestuur. Die Stad het 688 geskrewe voorstelle van die publiek, siviele organisasies, belastingbetalers en gemeenskapsorganisasies ontvang hieroor. Al die kommentaar en kwessies was as nodig gesien om die konsepverordening te versterk. Amptenare van die Stad se afdeling vir kusbestuur het ook regsmenings ingewin voordat die Stad die finale verordening in lyn met sy mandaat kon aanvaar. Vuilbektaal Marian Nieuwoudt, die mayco-lid gemoeid met ruimtelike beplanning en omgewing, het almal bedank wat hul tyd gebruik het om kommentaar en bydraes te lewer. Die klousule teen vuilbektaal op strande is byvoorbeeld weggevat terwyl ander klousules versterk of aangepas is om enige onduidelikheid weg te vat. Aanpassings sluit in: “Nood” sluit byvoorbeeld walvisstrandings en die opruiming van oil spills en besoedeling in. Die aangepaste verordening sluit die kussone in, en dek die waterlyn, asook die kuswater self. Wetstoepassing kan dié by-law gebruik om almal se reg te beskerm om die kus te besoek. Want volgens Nieuwoudt is daar mense wat die strand voor hul eiendom as privaat strand sien. “Die kuslyn behoort aan almal en dié by-law sal daardie reg beskerm.” Regulering Dié verordening is ook ’n regsmiddel wat gebruik kan word vir die lewensvatbare gebruik en ontwikkeling van die kuslyn. Dit sal ook sorg vir beter regulering en beskerming van die kuslyn. Dit sal van krag wees sodra dit in die Provincial Gazette verskyn.