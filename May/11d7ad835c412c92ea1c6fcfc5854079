Die aantal positief bevestigde gevalle in Suid-Afrika het in 24uur met meer as 500 gestyg. Die aantal pasiënte wie herstel het, het ook vermeerder. Dr. Zweli Mkhize, nasionale minister van gesondheid, het die jongste syfers in 'n verklaring aangekondig. "Sedert ons laas verslag gedoen het, het ons 17,257 toetse gedoen. Hierdie is die meeste in 'n 24 uur tydperk." Mkhize het ook 'n toename in die sterfte-syfer aangekondig en noem dat dit uit die Wes-Kaap, Oos-Kaap en Gauteng was. "Ons neem ook met kommer kennis dat die Wes-Kaap en Oos-Kaap saam 84% van die nuwe positief bevestigde gevalle het." Die minister het oor die naweek besoek afgelê aan die twee provinsies. Hy het ook aangekondig dat pres. Cyril Ramaphosa die Wes-Kaap Vrydag sal besoek. Intussen noem Mkhize in sy verklaring dat die aantal Covid-19-verwante sterftes in die Wes-Kaap 98 is, terwyl die premier van die provinsie, Alan Winde, in 'n verklaring noem dat die Wes-Kaap 102 Covid-19 verwante sterftes het. Op die provinsie se Covid-19 dashboard, wat met die jongste syfers update word, word genoem die provinsie het 5307 positief bevestigde gevalle met 1739 pasiënte wie herstel het. Hiervan is 4711 positief en 1499 herstel gevalle in die Kaapse metro, met die Tygerberg-sub-distrik wie die meeste het. Buite die metro het die Witzenberg sub-distrik die meeste. Bevestigde gevalle per provinsie: Recoveries: Covid-19 verwante sterftes: 