TERWYL sommige mense elke­ twee sekondes ’n koesister of ’n tjoklit in hulle keel afdruk, oefen Zodwa Wabantu met kaal boude in haar tuin. Die plaaslike socialite lê nie weg aan kwarantyn-snacks nie, sy werk kliphard daaraan om haar lyf toned te kry. Baie Suid-Afrikaners was lekker jaloers toe hulle sien hoe goed die flambojante Zodwa se lyf lyk in haar nuutste video wat sy op haar Instagram gelaai het. In die video is sy besig om in haar tuin te oefen in niks meer as ’n sportbra en piepklein deurtrekker nie. Ons weet mos Zodwa is niks skaam om haar lyf af te show nie en in die video is haar toned boude op display. Lof In die comment section van die video was daar baie mense wat Zodwa beny oor haar goed versorgde agterplaas. Hulle meen die socialite inspireer hulle om ook nou op die oefen-wa te klim. Die aktrise Dawn Thandeka is vol lof vir Mzansi se kaalste vrou: “Ek is lief vir jou. Jy motiveer my. Hou so aan!” 