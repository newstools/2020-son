DIE Stad Kaapstad se gesond­heidsdepartement, tesame met sy provinsiale gesondheidsvennote, zero in op hotspots in die Stad. Dis deel van ’n aangepaste Covid-19-strategie vir die metropool. Met die getal positiewe gevalle in die Stad wat na 13 000 beweeg, het die fokus daarna verskuif om hotspots te identifiseer, asook die mense in hierdie areas wat vatbaarder is vir ernstige gevolge. Daarom, sê die Stad se mayco-lid van gemeenskapsdienste en gesondheid, dr. Zahid Badroodien, sal voorkeur gegee word aan die toetsing van mense wat met onderliggende siektes saamleef en diegene ouer as 55 jaar. Gesondheidswerkers en mense wat met virus-simptome in die hospitaal opgeneem is, sal ook getoets word sodat die pandemie beter bestuur kan word. Volgens Badroodien kan die meeste mense met Covid-19 by die huis self-isolasie toepas – sonder verdere mediese intervensie. Statistieke toon dat mense wat onderliggende siektes het, vatbaarder is vir die virus, daarom sal die departement op hierdie vatbare groepe fokus. Die departement wil ook oor die Stad heen inligting versprei oor Covid-19 en die voorkoming daarvan, maar veral in die sogenaamde hotspots. Kennis Hotspots word geklassifiseer as gebiede waar die oordrag van die virus baie voorgekom het. Onlangs is caseload data van woonbuurte beskikbaar gestel sodat inwoners eers­tehandse kennis kan hê oor hoe sterk die virus in hul area teenwoordig is. Dit bly hul verantwoordelikheid om paraat te wees teen die virus en self-isolering, asook die ander maatreëls, toe te pas as hulle enige simptome toon. Die ses hotspots wat in die Stad geïdentifiseer is, is: Die departement sal hierdie gebiede baie deeglik monitor. Hy sal ook ekstra werkers ontplooi, veral by plekke waar baie mense saamdrom, soos by transport-interchanges, supermarkte en klinieke, beide vir screening en om vatbare mense vir toetsing te stuur. Mense moet te alle tye die higiëne-protokol toepas – en hande was is eerste op die lys. Social distancing, maskers dra in die publiek en tuisbly is van die dinge wat die verspreiding van die virus help bekamp.