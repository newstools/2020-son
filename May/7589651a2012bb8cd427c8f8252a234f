NEWCASTLE United is nou voor in die koor om die dienste van Philippe Coutinho onder die neuse van Manchester United, Arsenal en Chelsea op te raap. Die Magpies, soos Newcastle genoem word, is vasbeslote dat hy die voormalige Liverpool talisman na Engeland terug gaan lok. Dit alles te midde van die Engelse Premierliga (EPL)-klub se mega-money takeover wat deur die Saoedi’s gelei word. Daar is onlangs berig dat Arsenal onderhandelinge wil begin met die 27-jarige Brasiliaan. United en Chelsea soek sy dienste nou al maande met ’n seer hart. Coutinho het reeds geskimp United gaan nie ’n opsie wees nie. Dis omdat die midfielder te veel respek het vir Liverpool om hom by die Reds se groot rivals te gaan aansluit. Intussen berig die Spaanse koerant Mundo Deportivo dat Newcastle sy mede-EPL-klubs se hande in die as kan slaan. Suksesvol Dit volg nadat Coutinho se kamp reeds gesprekke gehad het met Newcastle. Coutinho is ook herinner aan die ambisieuse projek wat beplan word vir die klub se St. James’ Park-stadion as die take­over van die Saoedi’s binnekort suksesvol is. Coutinho het Liverpool in 2018 verlaat om hom by Barcelona aan te sluit vir ’n bedrag van 142 miljoen pond (meer as R3 miljard). Hy het egter nie aan verwagtinge voldoen nie. Hy is gevolglik tot die einde van die seisoen aan die Duitse reus Bayern Munich uitgeleen. Coutinho het weer sy peil herwin. Hy het reeds 9 doele en 8 assists in 32 wedstryde op sy kerfstok vir die Bundesliga-kampioenspan. Bayern is glo nie bereid om Barcelona se verkoopprys vir Coutinho se dienste te betaal nie. Dis waarom die Bavarians nie gretig is om sy skuif na Duitsland permanent te maak nie. – AP