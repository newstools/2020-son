TUGSTAPPE teen onnies is weens Covid-19 eers op hold gesit. Hierdie het aan die liggekom toe die Suid-Afrikaanse raad vir opvoeders hul jaarplan aan die parlement se onderwyskomitees Dinsdag voorgehou. Ella Mokgalane, hoofbestuurder van die raad, het aan die komitees genoem dat die ondersoeke en dissiplinÃªre verhore onder die Covid-19-lockdown tydperk nie uitgevoer kon word soos beplan nie. Dit is weens die sosiale kontak, reis deur onderwysers en leerders en die toeganklikheid van leerders as getuies weens skole wat gesluit is. Sy het genoem dat daar is aanlynsessies oorweeg maar die nadele hiervan weeg swaarder as die voordele. Mokgalane noem daar bestaan ook regsvrae oor die toelaatbaarheid van aanlyngetuienis. Volgens haar het ouers geweier om hul kinders beskikbaar te maak vir verhore tydens lockdown. Mokgalane het ook kommer uitgespreek oor die baie ernstige psigososiale kwessies. LPs is ook gevra om dit te oorweeg om die raad meer tande te gee, omdat hulle onderwysers mag tug maar sommige gaan bloot na ander skole.