VALTTERI Bottas en Esteban Ocon is die twee nuutste F1-renjaers wat hul debuut gaan maak in die Virtual GP-reeks. Die nuutste wedren sluit reeds ’n sterbelaaide grid in, met Arsenal se witwarm doelskieter Pierre-Emerick Aubameyang gereed vir vandag se aanlyn wedren op die ikoniese strate van Monaco. Die Virtual Monaco GP is vandag van 18:00 live op Sky Sports F1, Main Event, Mix en op sy YouTube-kanaal te sien. Bottas, Lewis Hamilton se Mercedes-spanmaat, wat laas jaar tweede was in die kam­pioenskapsreeks, en Ocon, die hoogaangeskrewe Renault-renjaer, het hul deelname bevestig. Dit vat die F1-jaers nou tot agt vir die Virtual Monaco GP – ’n rekord in die amptelike eSports-reeks sover. Aubameyang se plek op die grid is Woensdag bevestig, maar die Arsenal-man sal Sondag nie ál sokkerster wees nie, want die Belg Thibaut Courtois, doelwagter van Real Madrid, is ook in aksie vir Alfa Romeo. Die ander deelnemers wat nie renjaers is nie, is die Hawaïïese branderplankryer Kai Lenny, wat saam met Alexander Albon vir die Red Bull-span sal jaag, en die Latyns-Amerikaanse sanger Luis Fonsi vir Racing Point.