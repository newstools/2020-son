MINSTENS drie taxi-drywers is die afgelope vier weke in hegtenis geneem nadat hulle probeer het om verkeersbeamptes by Aliwal-Noord se Covid-19-grens­stasie te bribe. Unathi Binqose, woordvoerder vir die Oos-Kaapse LUR vir veiligheid, sekuriteit en skakeling, Weziwe Tikana-Gxothiwe, sê die jongste inhegtenisneming was eergister. ’n Taxi-drywer het glo mense vervoer sonder ’n professionele bestuurspermit – wat nodig is vir openbare vervoer en swaar voertuie soos busse, taxi’s en breakdown-voertuie. Die voertuig wat hy bestuur het, het geen permit gehad nie. Die man het passasiers vervoer vanaf Johannesburg na Mthatha. Tikana-Gxothiwe het die beamptes vir hulle waaksaamheid geloof. Sy het motoriste gewaarsku wat so kanse waag en dink die owerhede skenk net aandag aan die Covid-19-maatreëls. Verkeerde Binqose sê Dinsdag se inhegtenisneming bring die getal taxi-drywers wat by dié stasie in hegtenis geneem is, op vyf te staan. Volgens hom is die ander twee drivers in hegtenis geneem omdat hulle ’n taxi bestuur het wat die verkeerde permit gehad het. Die ander een is vasgetrek omdat hy hom as iemand anders voorgedoen het. Hy het met ’n ander persoon se rybewys bestuur.