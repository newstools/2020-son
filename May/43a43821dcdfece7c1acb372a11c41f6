NAVORSERS sê ’n tornado-agtige onder­sese verskynsel wat aan die Australiese kus afgeneem is, is “heeltemal weird”. Die witjasse van die Schmidt Ocean Institute het kommentaar gelewer tydens ’n direkte stroomsending van wat met die kamera van ’n afstandbeheerde duiktuig in die Koraalsee Mariene Park aan die kus van Queensland gesien kon word. Dis tóé dat die warrelwater op die seebodem verskyn. Die mariene geoloog Robin Beaman sê toe dit lyk soos iets van ’n diepseestorm, waarin golwe onder die see se oppervlak onstuimigheid op die bodem kan veroorsaak. – UPI