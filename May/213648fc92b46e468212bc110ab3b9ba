TIGER Woods en Peyton Manning het hul liefdadigheidswedstryd teen Phil Mickelson en ’n ander NFL-ster, Tom Brady, gewen. In die tweede en laaste liefdadigheidswedstryd wat live gholf terug TV toe gebring het, was hierdie vertoning Sondag net so vermaaklik soos ’n regte toernooi. Die supersterre het mekaar op die Medalist Gholfklub in Florida gepak. Woods en Manning het Mickelson en Brady met een hou getroef in die toernooi getiteld “The Match: Champions for Charity”. Die doel was om $10 miljoen (sowat R176 miljoen) of meer vir Covid-19-hulpfondse in te samel. Aanlyn skenkings het dié mikpunt met twee keer oortref laat styg. Die hoogtepunt van die dag was die hou wat Brady op die syfer 5 sewende geslaan het. Hy was in die skoonveld en hoewel dit sy vierde hou was, het hy ’n perfekte skoot vanaf 170 m tot in die blikkie geslaan. Woods het steeds gedink dat hy die putjie gewen het met ’n arendset van 25 voet, maar dié het hard van die agterkant van die lip af gespin. Ná al daai drama kon hulle net die putjie deel. Woods het die eerste keer sedert 16 Februarie gespeel toe hy laaste op Riviera in Los Angeles geëindig het. Hy het verkies om die volgende vier weke nie met sy seer rug te speel nie. Woods het Sondag weer heel skerp gelyk met sy spel en sy chirps. – CNN