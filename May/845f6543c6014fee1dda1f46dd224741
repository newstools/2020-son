’N GOSPELSANGER sorg dat niemand in die pad waar hy grootgeword het tydens die lockdown honger is nie. Neville D van Kalksteenfontein naby Bishop Lavis voed die laaste paar weke daagliks tientalle mense. Neville sê hy het besluit om iets te doen nadat inwoners van die nabygeleë Kreefgat-gebied ’n lorrie geplunder het wat kos vir een van die groot winkels vervoer. “Ek het gedink: Wat as dit hier in my pad gebeur?” vertel hy. “Toe het ek ’n bietjie navraag gedoen oor die behoeftes van die mense in my pad. “Ons sorg eers vir die bejaardes. “Sommige van die mense sê hulle is nog all right. “Ek’s bly dat sommige kan sê hulle is oukei, dan kan ons vir meer mense gee, ook in die volgende pad.” Dié Grammy-benoemde sanger voeg by hy is deur die support van MFJ Foods in staat om die bestanddele bymekaar te maak. Volgens hom het MFJ se stigter, Mark Johnson, gehelp om sowat 900 mense daagliks kos te gee. “Ek gebruik my platform en my invloed om sowat 200 meals­ te gee vir mense hier in Kalksteenfontein, sowel as in Wesbank.” Aziza Khan van Kalksteenfontein sê: “Ek sê shukran vir dit wat hy vir ons doen.” Enige iemand wat met ’n skenking wil help, kan gerus ’n e-pos stuur na liezle@­nevilled.co.za. 