GAUTENG se minister van onderwys, Panyaza Le­sufi, sê hulle is erg bekommerd oor al die inbrake by skole. En dis veral persoonlike beskermingstoerusting (PPE) wat gesteel word. Hy sê hulle kyk daarna dat skole seep gebruik om hande mee te was, pleks van sanitiser. Alkohol Vrydag én Sondag is daar by Laerskool Sikhulisile in Ekangala, Tshwane, ingebreek en PPE wat onderwysers en kinders moes gebruik, is gesteel. “Daarom wil ek die departement van gesondheid oortuig dat ons eerder seep by skole gebruik. “Want van die PPE (die sanitiser) het alkohol in wat blykbaar die verkeerde mense lok. “Miskien as die verkoop van alkohol wettig word Maandag, sal die inbrake afneem.” – News24