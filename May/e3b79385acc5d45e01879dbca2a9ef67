DIE waarnemende bevelvoerder van die Middelburg-polisiekantoor in die Oos-Kaap is Maandagaand aan Covid-19 dood. Kapt. Andrew Leslie het met koors, 'n hoes en ’n seer keel gesukkel, het sy vrou Colette aan TimesLive vertel. Slegs enkele ure nadat hy in die Wilhelm Stahl-hospitaal opgeneem is, het ’n dokter aan sy vrou, Colette, gesê: “Jammer, hy het dit nie gemaak nie.” Leslie het verlede week Maandag begin kla oor ’n hoë koors en is die volgende dag by die huis deur hul huisdokter ondersoek. "Die dokter het gevind dat sy koors buitengewoon hoog was, en toe besluit om ’n Covid-19-toets op hom uit te voer,” vertel sy. Terwyl ons op die uitslae gewag het, het by begin kla dat sy liggaam seer is. Hy het antibiotika en pynstillers gebruik, wat gehelp het vir die pyn. Colette noem haar man het steeds gesukkel met 'n hoes en later ook van 'n seer keel begin kla. Hy het oor die naweek volgens haar ook blou om die mond begin raak en teen Maandag kon sy hom oortuig om mediese hulp te kry. Leslie is Maandagaand hospitaal toe, waar hy gesterf het. Dis nog onduidelik waar Leslie die virus opgedoen het.