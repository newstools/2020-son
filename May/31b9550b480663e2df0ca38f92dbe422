’N EETPLEK wat regmaak om te midde van die Covid-19-pandemie te heropen, het verklap hoe hulle ’n veilige afstand tussen klante gaan handhaaf. Die Fish Tales bar en grill in Ocean City, Maryland, is steeds net oop vir take-aways, berig UPI. Hulle het op Facebook ’n video gedeel van hoe werknemers die tafels toets sodat dit reg kan wees wanneer die goewerneur sê hulle kan oopmaak. “Dis soos ’n bumper boat, maar dis eintlik ’n tafel,” het die eienaar, Shawn Harmon, aan Salisbury Daily Times gesê.