DIE leier van Lesotho se regerende party, die All Basotho Convention (ABC), het die premier, Thomas Thabane, se eis vir immuniteit teen vervolging in sy eksvrou se moordsaak verwerp, berig AFP. Opponente in die ABC en ander partye wil hê Thabane (80), wat sedert 2017 aan bewind is, moet uittree oor hulle glo hy en sy nuwe vrou, Maesiah (43), het ’n aandeel in sy eks se moord. Thabane het belowe hy sal einde Julie uittree as gevolg van sy ouderdom – maar hy soek immuniteit om sy laaste jare te kan geniet.