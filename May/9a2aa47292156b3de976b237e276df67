LEDE van Macassar se junior- rugby­klub sê hulle is baie ge­seënd nadat ’n vrou van Somerset-Wes ’n bedrag van R20 000 geskenk het. Dit was om kospakkies aan die lede en hul gesinne te verskaf. Volgens William “Lion” Classen, ’n organiseerder van die klub, het hulle sewe junior­rugbyspanne van o. 7 jaar tot o. 13 jaar. Met die skenking van Penny Slack kon die klub die laaste ruk vir elke lid se huisgesin twee keer kospakkies verskaf, wat dringend nodig was. Help Die skenking het dit moontlik gemaak om 200 mense van kos te voorsien. Classen vertel dat dit nie die eerste keer is dat Slack die mense van Macassar help nie. Sy het al die rolstoel-rugbyklub gehelp, asook die rugbyklub van Macassar. Hy sê Slack is vir die gemeenskap soos ’n engel. Sy bel hulle gereeld om te hoor wat hulle nodig het. Hy sê woorde is nie genoeg om die vrou met die mooi hart te bedank nie. Elkeen wat iets ontvang het, is dankbaar.