DIE Kaapstadse stadsraad is ingelig dat een van die mense, wat vanaf die Strandfontein-skuiling na 'n kleiner een geskuif is, positief getoets is vir Covid-19. Zahid Badroodien, mayco-lid belas met gemeenskapsdienste en gesondheid, sê die persoon, wat asimptomaties is, is minstens drie keer deur Stad Kaapstad se gesondheidsamptenare gescreen. "Die uitslae van die screenings was negatief. 'n Toets wat deur die organisasie by 'n privaatfasiliteit gedoen is, het positief teruggekom," sê Badroodien. Badroodien sê die stad se gesondheidsamptenare help die nie-regerings organisasie met case management by die skuiling. Hulle probeer ook ander opspoor en monitor wat tydens dieselfde tydperk oorgeplaas is. Die persoon wat positief getoets het, is tans in isolasie en het steeds geen simptome.