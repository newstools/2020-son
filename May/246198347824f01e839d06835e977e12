ZLATAN Ibrahimovic se tyd in Italië is verby, maar is dit die einde van die 38-jarige se sokkerloopbaan? Sinisa Mihajlovic, die Bologna-afrigter, sê die Sweedse doelskieter het vir hom gesê hy gaan die Serie A ná hierdie seisoen verlaat. Die Bologna-baas beweer dat hy die versekering van Ibrahimovic ontvang het dat hy weer ’n vrye agent sal wees wanneer sy korttermynooreenkoms by San Siro verstryk. Mihajlovic was ’n afrigter by Inter in Ibrahimovic se tyd daar Ibrahimovic het drie doele in agt verskynings aangeteken sedert hy hom in Januarie by Milan aangesluit het ná twee jaar in Major League- sokker by LA Galaxy. Hy het sy loopbaan by Malmö begin voordat hy na Ajax Amsterdam verhuis het. En hy het steeds ’n standbeeld buite sy eerste klub se stadion. Maar dié is nou al talle kere gevandaliseer. Ibrahimovic se verhouding met Malmö se aanhangers is versuur weens se gedeeltelike eienaarskap van die klub se teenstanders Hammarby. Die stad Malmö se mediawoordvoerder, Anders Malmstrom, het bevestig dat ’n raadskommissie gister ’n hervestiging van die standbeeld sou voorstel. Hy het aan AP gesê die standbeeld moet in Malmö bly, maar ’n ander plek kry as in die stadion.”