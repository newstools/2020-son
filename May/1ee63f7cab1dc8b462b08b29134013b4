Die legendariese Ierse haker Keith Wood beskryf Suid-Afrikaanse spanne se deelname aan die Pro14-reeks as “tydmors”. Die Cheetahs en die Kings neem sedert die 2017-’18-seisoen aan dié kompetisie deel. Met die corona-virus-pandemie wat tot ’n nasionale lockdown in Suid-Afrika gelei het, kon die ander spanne natuurlik nie hierheen reis nie. Wood sê aan Off the Ball: “Ek hou nie van die Pro14 as ’n kompetisie nie.” Welsyn “Die Suid-Afrikaanse spanne is vir my ’n absolute mors van tyd. “Wat die welsyn van spelers betref, glo ek dit is nie reg vir veral internasionale spelers om in die middel van jou seisoen skielik na die Hoëveld te moet reis vir ’n wedstryd nie. Dit maak nie baie sin nie.” Volgens BBC Sport kan die Pro14 op 22 Augustus hervat word. Die eindstryd word vir tussen 17 en 19 September beplan.