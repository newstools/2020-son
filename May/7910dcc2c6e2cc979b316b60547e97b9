COME hell or high water, Cape Town City­ se ster-spelers gaan nêrens. Dis die versekering van City se eienaar, John Comitis, ná gerugte dat Kermit Erasmus, sy Bafana Bafana striker, en die Mosambieker Dove Edmilson sterk gelink word met die Premiersokkerliga (PSL) se kampioen, Mamelodi Sundowns. Ayanda Patosi, wat tans sy sokker vir die span Foolad Khuze­stan in Iran speel, word ook so gelink. Groot finansiële verliese staar City, soos alle sokker- en sportentiteite regoor die wêreld, in die gesig weens die corona-virus-pandemie. Kommer En met Erasmus (29) en Edmilson (25) wat groot geld per maand verdien, is daar vrese dat die Citizens nie meer hul main konyne sal kan bekostig nie. Comitis het onlangs sy kommer uitgespreek oor hul borge wat moontlik weens Covid-19 kan onttrek, maar die uitgeslape sokkeradministrateur het steeds geen voor­neme om enige van sy spelers te verkoop nie. “Daar is geen manier hoe ek gaan compromise op die quality van my spelers nie,” het Comitis uitdruklik bevestig. “Alles wat ek doen, doen ek met volgende seisoen in gedagte. “Al moet ons vir 18 uur per dag werk en op skeleton staff werk, then so be it. “Wat vir my belangrik is, is om die beste 11 spelers ten alle tye op die veld te stoot en dis waarom ek my beste spelers moet behou. “Come hell or high water, hulle gaan nêrens nie.” Intussen het die voormalige baas van Ajax Cape Town weereens bevestig Jan Olde Riekerink, sy Nederlandse coach, gaan ook nêrens nie. “Hy is hier om te bly,” het Comitis benadruk. “Ek is nog baie gelukkig met hom.”