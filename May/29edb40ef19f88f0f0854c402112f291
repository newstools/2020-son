MUSIEK is deel van wie hy is. Giles Fisher vertel sy liefde daarvoor het op jong ouderdom begin. Op hoër­skool was hy lid van die skoolkoor. “Dit was daar dat ek besef het musiek is ’n loopbaan wat ek wil volg.” Die 20-jarige van Hawston in die Overberg was laas week onder die eerste groep wat hul verskyning in seisoen 2 van Emo Adams se show Maak My Famous gemaak het. “Die ervaring is beslis een om te onthou. Ek het elke oomblik geniet, geleer en kontakte opgebou. Ek is ook dankbaar vir die geleentheid.” Soul RnB is die jong man se favourite en hy luister graag na Whitney Houston, John Legend, Toni Braxton en Lionel Richie. Plaaslik is Andrea Fortuin sy gunsteling omdat sy so ’n powerful stem het. “As ek met ’n Suid-Afrikaanse kunstenaar ’n song kan record, sal dit die Idols-wenner Paxton Fielies wees. “Sy raise die bar vir jong Suid-Afrikaanse sangers.” Giles reken die exposure sal hom help om ’n loopbaan van sy talent te maak. Vriende en familie het die eerstejaar-Bcom-student aangemoedig om in te skryf. “Hulle het in my en my talent geglo en uit sowat 8 000 inskrywings is ek een van die 48 wat gekies is. “Daarvoor is ek dankbaar: ondersteunende familie en vriende maar ook die gemeenskap.” If The World Was Ending You’d Come Over Right? A post shared by  Giles Fisher (@_gilesblue) on Apr 24, 2020 at 4:51am PDT