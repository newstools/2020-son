WAS jy een van daai mense wat ’n lekker meevaller gekry het toe jy Maandag ’n double payment van jou grant gekry het? Wel, volgens die minister van maatskaplike ontwikkeling, Lindiwe Zulu, gaan jy daai ekstra payment moet terugbetaal. ’n Tegniese glitch het gemaak dat die South African Social Security Agency (Sassa) sekere ouer mense en mense met disabilities dubbel betaal het – en ander glad nie. Omtrent 435 000 mense in die Wes-Kaap is dubbel betaal terwyl 450 000 oumense in KwaZulu-Natal glad nie betaal is nie. Ingesluip Zulu het gister aan News24 gesê die tegniese fout het ingesluip toe ekstra grants vir Covid-19-verligting in die stelsel gesit is. Busisiwe Memela-Kha­mbula, CEO van Sassa, het Zulu blykbaar Sondag al ingelig oor die probleem wat KwaZulu-Natal en die Wes-Kaap sou raak. Ten spyte van pogings deur die State Information Technology Agency en ander tech companies wat met die enorme uitbetalings help, kon hulle nie die probleem voor Maandag oplos nie. Daar sou gister ’n virtual meeting wees met al die LUR’e van die provinsies wat deur die glitch geraak is. Zulu sê dit sal baie moeilik wees om die proses te reverse om die geld uit die Wes-Kaap terug te kry, veral as mense die geld reeds gevat het. Blameer As hulle nog nie die geld getrek het nie, kan die stelsel dit maklik optel en die ekstra pay terugneem. En omdat dit regeringsgeld is, moet die mense wat te veel gekry het maar eerlik wees, want iewers down the line gaan daai geld afgetrek word. Volgens die minister is die stelsel darem nou weer gestabiliseer. Sassa blameer die tekort aan personeel op die lockdown. Kgomoco Diseko, Sassa-woordvoerder, sê hoe meer mense nou danksy level 4 van die lockdown terugkeer, hoe beter sal die agentskap se kapasiteit raak en hoe kleiner is die kans dat Maandag se situasie herhaal word.