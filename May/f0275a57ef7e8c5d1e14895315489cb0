COPS het Woensdag ’n bietjie skoongemaak in Mitchells Plain. Hul mandaat was om onwettige guns en drugs van die strate af te kry. Sers. Noloyiso Rwe­xana, ’n polisiewoordvoerder, sê lede was op patrollie toe hulle ’n klagte oor ’n skietvoorval in Tafelsig ontvang. Daar aangekom, het cops opgemerk dat ’n verdagte iets op die grond gooi en na ’n huis hardloop toe hy die cop-voertuig sien. Gearresteer By nadere ondersoek het die cops gesien dis ’n gelaaide vuurwapen. Die vuurwapen se reeksnommer was afgeveil. Die Verdagte (18) is gearresteer en sal binnekort in die hof verskyn. In ’n onverwante voorval in Park­lands, Table View, het cops ’n man opgemerk wat ook verdag voorgekom het toe hy hulle sien. Cops het hom genader en ’n plastieksak met 100 Mandrax-tablette tik by hom gekry. Die verdagte (48) is gearresteer en sal eersdaags in die hof verskyn.