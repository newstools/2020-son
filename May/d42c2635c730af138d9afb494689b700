OM TE rape is diep verkeerd, maar om te verkrag met jou MIV-kierie is verpestelik. ’n Landdros het waarskynlik ook so gedink toe hy Vrydag ’n rapist ’n ekstra 15 jaar by sy life vonnis gegee het. Dié saak in die landdroshof in Carnavon, in die Noord-Kaap, spruit uit ’n voorval wat in 2018 plaasgevind het. Volgens die staat het die pes, Henry Ghala, ’n 26-jarige vrou op 7 April van daardie jaar aangeval en verkrag. Die vrou was op pad Victoria-Wes toe van Carnavon af en het vir haar lift gewag. Dis hier waar Ghala haar vasgepen en verkrag het. Nadat die cops ingelig is, het hulle hom dieselfde dag nog gearresteer. Volgens brig. Mohale Ramatseba, polisiewoordvoerder, was die aanvaller uit op borgtog van R500 tot sy vonnisoplegging. Die voorwaardes was dat hy nie met die slagoffer en getuies moes inmeng nie. Die ondersoekbeampte, speurkonst. LeeVirne Nathalie Raaf, verbonde aan die eenheid teen gesinsgeweld, kindermishandeling en seksuele oortredings (FCS), het groot lof gekry vir haar fyn speurwerk. In haar ondersoek het dit aan die lig gekom dat Ghala MIV-positief is. Die hof het ook verneem dat Ghala van sy status bewus was toe hy die vrou verkrag het. Om dié rede het die hof hom die ekstra 15 jaar tronkstraf opgelê. Dit sal gelyk­lopend met sy lewenslange vonnis uitgedien word. Brig. Nicky Mills, hoof van die Noord-Kaapse FCS-eenheid, het Raaf ook geprys vir haar uitstekende en deeglike ondersoekwerk. Raaf is ook ’n plaaslike DJ wat plate draai as sy nie oortreders in die hof laat vasdraai nie. Hieroor het sy gesê: “Musiek was nog altyd my passie en ek sal altyd daarvoor lewe. “Maar dit is iets wat ek in my vrye tyd doen. Dus laat ek nooit toe dat dit met my werk as ’n polisievrou inmeng nie.” Intussen het lt.gen. Risimati Shivuri, provinsiale kommissaris van die Noord-Kaapse polisie, Ghala se swaar vonnis verwelkom.