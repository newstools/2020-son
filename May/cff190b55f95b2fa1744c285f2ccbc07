SOMGAGA gaan nie toelaat dat ’n troll sy ma slegsê nie – en dit nogal op ’n Moedersdag-plasing van hom! Die Idols SA judge Somizi Mhlongo (47) het ’n nare twiep goed op die plek gesit toe dié ’n eiertjie te lê gehad het oor hoe Som-Som se mammie, die veteraan-aktrise, Mary Twala (80), verouder. Somizi het ’n foto van hom en sy man, Mohale Motaung, saam met hul mammies in sy sosiale media gelaai en hulle daarby ’n gelukkige Moedersdag toegewens. Die troll het toe gecomment: “Ek voel so jammer vir Mohale as Somizi soos sy ma gaan verouder. Arme Mohale.” Somizi het die twiep ’n snotklap met sy reply gegee: “Ek gaan trots soos my ma oud word. Gelukkig en tevrede. Verkeerde “Ek wens jou ma bereik my ma se ouderdom. “En jy het die woord ‘arm’ in die verkeerde sin gebruik, want Mohale sal nie arm wees nie. Ek hoop dis nie die geval met jou en jou pragtige, ageless ma nie.” Dis reg, Som-Som, sê daai twiep sleg.