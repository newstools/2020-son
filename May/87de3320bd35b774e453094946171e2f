DIE corona-virus het sy benefits. Vra maar die inwoners van die Ramaphosa-plakkerskamp in die Baai se North­erns. Sowat 200 mense bly nou al maande in dié plakkerskamp, wat geleë is tussen Windvogel en Salt Lake. Inwoners sê as dit nie vir die Covid-19-pandemie was nie, het hulle nou nog nie toegang tot water- en sani­tasiegeriewe gehad nie. Covid-19 het die Nelson Mandelabaai-metro gedwing om hulle van hierdie geriewe te voorsien, glo die mense. Vir hulle is die gevreesde corona-virus, wat wêreldwyd paniek saai, dus ’n blessing in disguise. Inwoners sê aan Son hulle het voor dié pandemie tevergeefs betoog en die strate ingevaar vir broodnodige dienste soos water en sanitasie. Die 10-jarige Shaylon Limberg was juis besig om water te skep toe Son daar aankom. “Uncle, ons is gelukkig dat hier nou water is vir almal wat op die vlak bly,” laat die klong dankbaar hoor. Hêppie Geld en materiële dinge maak baie mense gelukkig. In die Ramaphosa-plakkerskamp maak die blote sien van water die mense hêppie. Keisha Wentzel count ook nou haar blessings. Sy sê hulle hoef nou nie meer ver te loop op soek na water nie. Nog ’n inwoner, Wayne Mullins, sê: “Daar was ’n tyd dat ons 16 dae sonder water was. “Ons het soos tweedeklas-inwoners en die vergete volk van die land gevoel.” Lorenzo Brower was een van die eerste mense wat in die Ramaphosa-plakkerskamp kom bly het. Brower sê die corona­virus het gemaak dat sy hart oorloop van dankbaarheid. “Ons sê eerder dankie vir die corona-virus as om dankie te sê vir ons swak leiers, wat nooit geworry het oor ons klagtes en die omstandighede waarin ons bly nie. “Ek voel deesdae baie opgewonde oor die feit dat ons nou water het. “In die verlede moes ons ver ente loop. “Dan moes ons nog ook op die uitkyk wees vir slange,” sê Brower. Hier is dit veral groot getalle mense wat begrafnisse bywoon wat Mkhize en plaaslike gesondheids­beamptes kopsere gee. Teen druktyd was daar 588 Covid-19-gevalle in die Oos-Kaap, met 10 sterftes. Sowat 42 mense het tot dusver in die provinsie van die corona-virus herstel.