PRES. Cyril Ramaphosa is bekommerd oor die gender-geweld (GBV) wat tydens die lockdown vererger het. Hy het gesê voorvalle van GBV in die land neem toe asof mans “oorlog teen vroue in Suid-Afrika verklaar”. Hulp is beskikbaar gestel vir vroue wat dit tydens die lockdown nodig kry. Hulplyn “Regulasies is so verander dat ’n vrou sonder vrees vir intimidasie haar huis kan verlaat om hulp te gaan soek,” aldus Ramaphosa. Sondag het Precious Robinson, voorsitter van die belangegroep Sacsowach gesê meer as 120 000 mense het die nasionale hulplyn (0800 428 428) gebel. Dié oproepe is net in die eerste drie weke van die lockdown gemaak. Dit is dubbel soveel oproepe as voorheen. Robinson het gesê sy is bekommerd oor die houding teenoor GBV. “Dis asof daar ’n kultuur in Suid-Afrika is wat nie dink dis ernstig nie.” – News24