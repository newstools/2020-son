DIE FNB Varsity Cup-raad, wat die toernooi reël, het gister vergader en herhaal hy is daartoe verbind om met die nasionale regering saam te werk. Die raad sal onder die riglyne van die betrokke gesondheidsowerhede werk om die veiligheid van spelers, personeel en toeskouers te verseker. Die Varsitybeker-span kommunikeer heeltyd met alle belanghebbendes, insluitend die universiteite, borge, vennote, omroepers en die Suid-Afrikaanse Rugbyunie (Saru). Die direksie neem kennis van die moontlikheid dat sport in die oorblywende kalender- en akademiese jaar van 2020 moontlik nie meer by universiteite kan plaasvind nie. As daar vir die res van die kalenderjaar 2020 geen sportbeoefening toegelaat gaan word nie, het die Varsity Cup-raad ooreengekom op die volgende besluite: Daar word nie ’n algehele wenner in enige van die kompetisies aangewys nie en die trofeë bly by die 2019-wenners. Dit is in ooreenstemming met die huidige Varsity Cup-reëls. Dit bepaal dat die span wat in 2020 boaan die Varsity Shield log eindig, gebaseer op die gekombineerde log van 2019/2020, outomaties vir die 2021-seisoen na die Varsity Cup bevorder sal word (reël 6.1.1). Vir 2021 sal daar gevolglik steeds 10 spanne in die Varsity Cup wees. Dit bring die totale getal spanne in die Varsity Shield tot by sewe. Vir die 2022-seisoen sal die getal spanne in albei kompetisies dus agt elk wees.