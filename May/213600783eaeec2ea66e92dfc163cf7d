DIEGENE wie wil verhuis kan dit nou onder vlak-4-lockdown doen, maar onder streng voorwaardes. Die regering het Donderdag regulasies gepubliseer wat verhuising tydens die lockdown-tydperk onder vlak-4 toelaat. Indien jy 'n huis voor of tydens die lockdown-tydperk gekoop het en die oordrag reeds betaal is, sal jy toegelaat word om met meubels en ander items te kan trek. Dieselfde geld vir die wie huurooreenkomste in die tydperk geteken het. Die grasie tydperk is egter net binne en oor provinsiale, metro en distriks-grense. Die wie moet verhuis het 'n permit nodig, wat by die polisiestasie by die stasiebevelvoerder verkry kan word. Vir die permit sal jy aan die polisie 'n bewys moet voorhou. Dit kan in die vorm van 'n huurooreenkoms of oordragdokument, wat verandering van eienaarskap toon, wees. Die trek kan slegs eenmalig wees en word tot 7 Junie 2020 toegelaat.