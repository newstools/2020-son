ESTHER Lewis, ’n woordvoerder van die Wes-Kaapse departement van maatskaplike ontwikkeling (DSD), sê hulle was in kontak met die nasionale departement. Hulle het egter nog nie ’n aanduiding gekry van wanneer die Early Childhood Development (ECD) of Partial Care Centres oopmaak nie. “Die besluit word geneem deur die departement van samewerkende regering en tradisionele sake. Ons besef dis baie moeilik omdat ouers moet teruggaan werk toe. Ons vra die ouers om van familie en ander hulpnetwerke gebruik te maak om die kinders op te pas.” Lewis sê vir ouers wat by die huis bly, is leermateriaal beskikbaar op die websites van die ECD en DSD.