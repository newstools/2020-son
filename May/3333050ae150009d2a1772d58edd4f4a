EK HET gister berig Mej. Suid-Afrika se topdrie gaan nou amptelik onder die banier van die Miss South Africa Organisation aan drie groot internasionale skoonheidskompetisies deelneem. Een van hierdie kompetisies is Miss Supranational. Die Thaise Anntonia Porsild dra tans dié kroon. So, wat weet ons van hierdie kompetisie? Channel24 berig die woord “supra­national” beteken om krag of invloed te hê wat verder strek as internasionale grense en regerings. Die kompetisie is internasionaal en word gereël deur die World Beauty Association. Die eerste pageant is in 2009 in Pole aangebied. Dis vier jaar ná mekaar daar gehou. In 2013 is dit in Minsk, Belarus, gehou. Toe’s dit terug Pole toe. Die afgelope ses jaar het die kompetisie in die eerste week van Desember plaasgevind. Fun fact: Daar is in 2016 ook ’n Mister Supra­national gelaunch. Nou is daar deelnemers van amper 80 lande. Die pageant se motto is “glamour, fashion and natural beauty”. Ons land het al ingeskryf. Al het ons nie gewen nie, het (private) deelnemers in 2011 en 2012 weggestap met die kontinentale titel. Indië het al die meeste krone asook twee titels ver­ower.