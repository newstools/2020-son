KEVIN de Bruyne sê hy gaan waai as hy nie in die Champions League mag speel nie. Dis natuurlik nadat Manchester City vir twee jaar uit die Champions League geskors is. De Bruyne sê hy sal sy toekoms oorweeg as Manchester City se twee jaar lange verbod teen deelname aan dié Europese kompetisie bly staan. Die Engelse Premierliga-kampioen is vir die volgende twee seisoene deelname aan alle Uefa­-kompetisies belet weens “ernstige oortredings” van die Uefa se Financial Fair Play-reëls. Hy het daarteen geappelleer by die Arbitrasiehof vir Sport (CAS). De Bruyne se kontrak met City duur tot Junie 2023 en hoewel hy sê hy is gelukkig by die klub, voeg die Belgiese middelveldspeler by so ’n lang tyd buite die vooraanstaande Europese kompetisie kan sy mind change oor City. “Die klub het vir ons gesê hy sal teen die beslissing appelleer en dat hy 100% oortuig is daarvan dat hy reg is,” het De Bruyne aan die Belgiese koerant Het Laatste Nieuws gesê. “Ons sal wag en kyk wat gebeur. Sodra daar ’n finale besluit is, sal ek my loopbaan oorweeg. Twee jaar sonder die Cham­pions League gaan te lank wees.” De Bruyne sê ook dit maak nie saak of Pep Guardiola aanbly as breier nie. Guardiola se kontrak verstryk in 2021, maar hy sê hulle kan onderhandel oor ’n verlenging daarvan.