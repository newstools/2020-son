DIE corona-virus gaan nog lank deel van ons lewens wees ... Só het pres. Cyril Ramaphosa in sy weeklikse brief geskryf. Volgens Ramaphosa is die stryd teen die virus nog ver van verby. Ramaphosa skryf: “Soos die lockdown stadig relax word, gaan die lewe begin terugkeer na normaal. “Maar dit gaan nie die lewe wees soos vantevore nie. “Terwyl baie inligting oor die virus nog onbekend is, stem kenners saam dit hou ’n bedreiging vir mense se gesondheid wêreldwyd in. “Daarom moet ons voorbereid wees om ’n jaar of langer saam met die virus te lewe.” Ramaphosa het almal bedank wat die lockdown-reëls sover respekteer. Volgens hom gehoorsaam die meerderheid inwoners die lockdown-regulasies. “Die sukses van ons fight teen die virus gaan bepaal word deur hoe ons onse lewe verander,” het hy bygevoeg.. “Selfs ná die lockdown – verál ná die lockdown – moet ons nog maskers dra. “Ons sal moet hou by social distancing, ons hande gedurig was en kontak met ander mense vermy. “Ons sal ons werkplekke, skole, kol­leges, universiteite en ander openbare plekke moet herorganiseer om besmettings te beperk.” Dienste Volgens Ramaphosa kan meer gevalle verwag word wanneer mense na hul werkplekke begin terugkeer. Intussen het die nasionale minister van maatskaplike ontwikkeling, Lindiwe Zulu, met beperkte dienste by haar departement se kantore begin. Volgens haar sal die kantore op Maandae en Dinsdae oop wees. “Voorkeur sal gegee word aan bejaarde mense wat onlangs 60 jaar oud geword het en moet aansoek doen om old age pen­sion,” het Zulu gesê. En dan gaan dit Woensdae en Donderdae oop wees vir mense wat aansoek wil doen om kindersorg en pleegsorg.