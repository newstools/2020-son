“DANCE On My Own” is die nuutste single van Amy Jones van die Paarl. Die talentvolle sangeres en musikant vertel die lied gaan daaroor dat dit oukei is om met jou gebroke hart alleen te dans. “Ek sit myself in iemand anders se skoene, iemand wat hom of haar ’n lang tyd agtergehou het en nou besef net jy alleen en God bepaal jou happiness.” Jones verklap verder haar geloof speel ’n belangrike rol in haar lewe – in goeie én in swaar tye. “In swaar tye hou ek aan God se amazing beloftes en goedheid vas. Ek weet ook gebed dra krag, en worship songs kan die atmosfeer in ’n oomblik verander.” Sy sê mense moenie in die tyd van Covid-19 tou opgooi nie; hulle moet aanhou droom. “God sal jou nooit in die steek laat nie. Jy is geliefd en geseënd.” En al is die geld en optredes nie daar nie, bepaal dit nie wie ’n mens is nie.