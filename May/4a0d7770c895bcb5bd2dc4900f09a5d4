’N DIEREKLINIEK in Australië het beeldmateriaal gedeel oor ’n jong golden retriever wat ’n vurk ingesluk het. Die Adelaide Animal Emergency & Referral Centre sê Michael en Elise Pitt, die eienaars van Dustin, het Maandag gebel oor hul haastige hond wat dalk ’n vurk ingesluk het toe hy ’n bord kos gepolish het, berig UPI. Dr. Matt Woodruff was geskok toe hy die X-straalfoto’s sien, maar kon darem ’n endoskoop gebruik om die 10 cm lange vurk deur Dustin se bek te verwyder.