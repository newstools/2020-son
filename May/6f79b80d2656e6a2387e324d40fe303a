VAN Maandag af kan padgebruikers regoor die land meer karre op die paaie verwag. Dit is omdat die meeste mense dan weer toegelaat sal word om te gaan werk wanneer level 3 van die nasionale inperking inskop. As deel van die regulasies wat gepaardgaan met die vlak, het Fikile Mbalula, nasionale minister van vervoer, aangekondig dat die taxi’s weer toegelaat sal word om heeldag te ry. “Die verbod wat hulle verhoed het om enige tyd te operate, is nou gelig.” Mbalula het Saterdag by ’n mediakonferensie in Pretoria gepraat.Maar die taxibestuurders kan steeds nie hul voertuie vol laai nie. “Vir minibus taxi’s is die kapasiteit steeds 70%. Busse, meter taxis (ubers) en shuttles mag net 50% vol is.” Passasiers en die drivers moet maskers dra, sê Mbalalu. Langpad taxi’s en busse mag ook weer ry, maar nie treine nie. “Almal in die voertuie moet maskers dra en hulle moet permitte het om op die pad te wees. Slegs mense wat werk toe of skool (en universiteite) toe travel mag toegelaat word.” Treindienste wat Metrorail insluit word steeds nie toegelaat nie. “Die risiko vir die gebruik van treine is nog te groot,” sê Mbalula. Mbaks sê die dienste sal moontlik eers op 1 Julie hervat word. Binnelande vlugte is weer in, maar sal met geleidelik infaseer word. OR Tambo, Kaapstad en, Lanseria en King Shaka-internasionale lughawe word in die eerste fase geopen. Dit beteken in die eerste fase sal mense net van en na die vier airports kan reis. Die ander lughawens sal oor ’n tydperk oopgestel word. “Slegs mense wat vir werk en sake travel sal toegelaat word. Niemand sal op die lughawe toegelaat word sonder ’n masker nie.”Mbaks sê daar is ook niks meer van rondhang en mense afsien by die lughawe nie. “Is net drop en go wat toegelaat sal word. Niks anders nie.”Hy sê streng reels wat die ontsmetting van vliegtuie voor en na vlugte insluit sal gevolg word. “Die laaste ry is vir mense vermoedelik siek is, of dit nou Covid-19 of enigsins iets anders is.” Die verkeersdepartemente se toetssentrums vir rybewyse en voertuie is ook van Maandag af oop. Niemand mag rondrits vir die lekkerte nie. 