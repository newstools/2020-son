NOG ’n moeilike week onder lockdown het verbygesleep. Swanger vroue is angstig oor wat voorlê, ouers is bekommerd en het kwelvrae oor hul kinders se terugkeer skool toe, wetstoepassers raak onnodig hardhandig, maar daar is ook berigte oor die engele in ons gemeenskappe wat omgee. Kom ons doen ’n oorsig van die week: Die feit dat social distancing nie werklik toegepas kan word nie, is een bron van kommer. Gestaak Die sanitasiebehoeftes van 27 000 openbare skole is ’n groot worry. Die onderwysersvakbond Educators’ Union of South Africa (Eusa) sê reguit hy gaan nie toelaat dat sy lede skool toe gaan nie. Vir 500 mense was dit miskien die enigste kos vir die dag... Die 62-jarige Petronella Benjamin is ter ruste gelê in die Kraaifontein-begraafplaas. “Ma Nellie” is onlangs oorlede weens komplikasies wat verband hou met die corona-virus. Sy was die eerste gesondheidswerker in die provinsie wat weens die virus gesterf het. Ma Nellie was ook ’n pastoor in die Volle Evangelie-kerk. Sy was geliefd in die gemeenskap. Aanranding Hulle is bekommerd oor die onsekerheid wat die toekoms inhou en hul emosies is op ’n roller coaster. Op Vrydag 8 Mei berig Son dat slagoffers reeds sowat 200 sake van aanranding deur cops in die lockdown-tyd aangemeld het. Dit word deur die polisie se onafhanklike ondersoekdirektoraat (Opod) in die Wes-Kaap ondersoek. Hierdie statistiek is skokkend. Die Wes Kaap se top cop, lt.genl. Yolisa Matakata, is behoorlik met vrae gepeper oor cops wat mense so aanrand. Verkragting Volgens Matakata word hulle in die meeste gevalle eers bewus van dié gevalle as die media dit ontbloot of Opod se ondersoek afgehandel is. Volgens Opod het hulle sover 163 sake ondersoek, waarvan 83 met die lockdown-regulasies verband hou. Onder die gevalle is twee sake van verkragting, twee moordsake en tientalle aanrandingsake.