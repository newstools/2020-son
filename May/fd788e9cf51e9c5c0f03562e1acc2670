DIE voorvonnisverrigtinge van Abigail Ruiters en Ameerudien Peters is Dinsdag in die Wes-Kaapse hooggeregshof uitgestel. Ruiters en Peters verskyn nou eers weer op 26 Mei in die hof.Ruiters en Peters het verlede jaar hof geloop vir die verkragting en moord van Ruiters se babaseuntjie, Jeremiah Ruiters, asook die kindermishandeling van die baba en sy twee sussies. Peters is skuldig bevind aan die moord, verkragting en mishandeling van Jeremiah.Die 17 maande oue baba se ma is skuldig bevind aan kindermishandeling, maar vrygespreek op die ander klagte. Die kind se dood is volgens die staatspatoloog dr. Marna du Plessis veroorsaak deur veelvuldige beserings aan sy klein liggaampie en die gevolge daarvan.Hy is op 12 Junie 2017 in die Factreton-kliniek dood verklaar nadat Peters met hom daar opgedaag het.