LEMOENWYN, aartappelwyn en Pina Pine – alles tuisgemaakte konkoksies – blyk deesdae ’n hit te wees onder drinkers in die Baaise Nor­th­erns. Die mense kan as gevolg van die lockdown nie meer hul usual brands drink nie. Intussen sê ’n roker van die Baaise Northerns met die hedendaagse buitensporige pryse van sigarette beoog hy om sommer op te hou met rook. ’n Taxi driver wat verkies om anoniem te bly, het aan Son gesê hy rook al die jare Stuyvesant. Dit kos gewoonlik so in die omgewing van R38. Volgens hom het hy besluit om hom eerder te wend tot JFK, wat effens cheaper is, omdat ’n pakkie Stuyvesant 20 nou sowat R100 kos. Hy sê ’n pakkie JFK 10’s – wat in die omgewing van R20 was – jaag hom nou tot R40 uit die sak. Volgens hom proe die JFK niks lekker nie. Hy sê: “Dit “f*k my bors op.” Minder Die driver sê hy het gewoonlik ’n hele pakkie Stuyvesant in ’n dag opgerook. Noudat hy JFK rook, rook hy aansienlik minder – so twee tot drie entjies per dag. ’n Vrou van die Northerns sê sy het gewoonlik Savannahs gerook, maar omdat die prys van dié entjies vanaf sowat R20 na R50 opgeskiet het, het sy Sasha begin rook, wat cheaper is. Die vrou, wat anoniem wil bly, sê daar is deesdae baie entjies wat nog nooit op die mark was nie, soos Sasha en Richmond, om maar ’n paar te noem. Wat die drank betref, is daar volgens haar sedert die begin van die lockdown mense wat Pina Pine-drank maak en dit teen R25 vir 2 F verkoop. Volgens haar is dit deesdae die in ding omdat daar nie meer drank verkoop word nie. Sy sê die Pina Pine maak ’n mens lekker dik gesuip. Nog ’n inwoner, ’n drinker, sê Pina Pine, lemoenwyn en aartappelwyn is deesdae aan die orde van die dag. Volgens hom maak daai drank die mense dronk. Hy sê wanneer hy Pina Pine gedrink het, voel dit net soos wanneer hy ’n paar glase bier afgesluk het. Hy sê alles hang af van hoe dit berei word. Volgens die drinker is daar mense in Kleinskool wat allerhande gemors in die drank gooi. Volgens die man is dit gevaarlik. Wat die entjies betref, sê die man hy is ook ’n ou Stuyvesant fan. Maar omdat die pryse nou skielik so hoog is, het hy ook maar besluit op JFK, wat darem “net” R85 kos. Hy sê aan die begin het die JFK sy bors gebrand, maar nou begin hy gewoond raak daaraan. Volgens hom het hy geen keuse nie. Hy moet nou maar aanpas. Vir baie rokers is dit nou ’n geval van ‘take it or leave it.’ Hoe langer die verbod op sigarette en drank voortduur, hoe langer maak mense op die swartmark ’n fortuin – terwyl nie ’n sent daarvan in taxes in die land se armgat koffers beland nie. ’n Pakkie entjies wat voor die lockdown R20 gekos het, kos nou R80. Los entjies kos tot R10 vir een. In die Wes-Kaap gaan dit net so beroerd. In dié provinsie styg die prys van drank en entjies daagliks. Pynappels en suurdeeg vlieg van die rakke af, vir brousels. Spaza shops vra ook al hoe duurder vir suiker en yeast. Braaisakke kos nou al van R50 tot R100. Visolie en meel is ook nou al duurder. Koffiehuis is nou net so skaars. “Mense staan met geld in die hand, maar hulle kan nie koop nie,” sê Kakie Willemse, ’n gemeenskapsleier van Ladismith in die Suid-Kaap, hieroor. Smokkel In Ladismith, Oudtshoorn en Calitzdorp is reeds handelaars betrap wat entjies ten duurste aan die rokers verkoop. “Maar intussen smokkel die drug lords rustig, want die aandag is mos nie meer op hulle nie,” sê ’n bekommerde Dirk Abrahams. Smokkelhuise se drank is ook nou op die punt van ‘take it or leave it.’ Ene Jakes sê hoe sake daar staan: “R700 vir ’n bottel Vat 69, R500 vir ’n kis bier en R600 vir ’n bottel rum.”