“DIS die tipiese feel-good song wat heeldag in jou kop sal speel.” Só sê die Kaapse sanger Jean Carlo Ongansie oor sy nuutste single wat môre aanlyn uitgereik word. “My single ‘Back to Love’ gaan oor wanneer die lewe jou plat gooi en dan staan jy op, ruk jou reg en keer terug na jou eerste liefde, wat die Here is. “Dis ’n song wat jy kliphard in die oggend in jou kar kan luister en dit sit jou dag in die regte rat. “So, al slaan die lewe jou en die uitdagings is hewig, moenie bly lê nie. Staan op en begin weer. “Ek was so geseënd om met die talentvolle producer Moeneeb Galant aan die single te werk en ek weet my fans gaan die song geniet.” Gevaar Hy verduidelik voorts: “Ons is sterker as wat ons ooit dink as ’n nasie. “Ja, dis nie maklik nie, maar as ons saamstaan en gehoorsaam is aan die reëls van inperking, gaan ons dit maak.” Ongansie sê hy haal sy hoed af vir ons frontline-werkers wat daagliks hul eie lewe in gevaar stel om na ons om te sien en ons te beskerm. Hy sê: “Ek word daagliks geïnspireer deur mense wat ondanks hul omstandig­hede uitstyg en die beste daarvan maak. “Ek is ’n home-schooling-onnie en moes baie gou leer hoe om skoolwerk reg te present.” Carlo is ’n mens-mens en hou van vermaak, so hy kan nie wag dat die lockdown oor is om ’n gehoor aan die brand te sing met sy kragtige stem nie. Hy sê: “Ek het kom leer alles kan in ’n oomblik verander. Verby “Covid-19 het ons almal met ’n slap riem gevang en ons moes gou aanpas. “Wanneer die lockdown verby is, moet ons asseblief steeds versigtig wees en die veiligheidsmaatreëls volg.”