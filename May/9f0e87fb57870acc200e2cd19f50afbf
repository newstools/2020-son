IS KENDALL Jenner besig om haar vorige NBA-ster, Ben Simmons, vir ’n ander berk te verruil? Die 24-jarige model is gesien waar sy saam met die Phoenix Suns-speler Devin Booker by ’n rest stop in Sedona, Arizona, uithang. TMZ het ’n video gekry waar sy in die 23-jarige Booker se Mercedes-Benz Maybach klim. Ooggetuies sê hulle het soos ’n couple gelyk, maar mense na aan Kendall sê hulle is net vriende. “Kendall en haar vriende beweeg in ’n klein sosiale kring en hulle volg ook die reëls dat mense nie te naby aan mekaar mag kom nie. “Devin is ’n vriend en hy is in dié klein groep. “Hulle was net saam op ’n road trip,” vertel die bron. Kendall en Devin ken mekaar sedert 2018 en het in dieselfde sosiale kringe beweeg. Devin is een van die jong sterre in die NBA en het ’n kontrak van $158 miljoen (sowat R2,8 miljard) met die Suns geteken.