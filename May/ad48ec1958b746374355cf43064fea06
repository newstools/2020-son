DIS nie 'n skande as jy die corona-virus het nie en daar is geen rede om hieroor skaam te wees nie. Só sê Maret Lesch van die Wes-Kaapse gesondheidsdepartement. Son verneem dat baie mense, in veral klein dorpies, skaam en bang is om te sê dat hulle die virus onder lede het. Dit na bewering oor die stigmatering van ander inwoners. Lesch vertel: "Dit is normaal om angstig, bang en verward te voel. "Dit beteken egter nie dat mense onmenslik moet wees en nie hul hulp aan vriende en bure te verleen nie. Dit is belangrik dat ons veral in die tyd moet saamstaan en mekaar ondersteun. "Die mense wie die virus het, het veral nou ondersteuning nodig." Sy voeg by mense wie Covid-19 het en nie mediese hulp soek nie omdat hulle bang og skaam is, kan vinniger swak word en ook só die virus verder versprei. Son verneem dat daar mense in die Witzenberg-streek in denial is oor die siekte en dat 'n groot hoeveelheid mense steeds daagliks die strate sonder 'n mask invaar. Een inwoner vertel: "Van hulle wil nie getoets word nie omdat hulle bang is vir die results." Lesch sê die virus het sy kloue diep in die Wes-Kaap geslaan en daar is nog baie mense wat aangesteek sal word. "Dit is belangrik om te onthou dat 90% van alle mense wie aangesteek word, sonder behandeling by 'n hospitaal, weer gesond word. "Enigeen kan Covid-19 kry, baie sal nie eens simptome toon nie. "Die virus diskrimineer nie teen ouderdom, geslag of ras nie. Ja, ons moet fisiese kontak vermy, maar jy kan andere support deur te bel, boodskappe te stuur. Jy kan ook help deur medisyne of kos te koop wat jy by die deur of hek aflaai."