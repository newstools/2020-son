SCOTT Disick het homself vinnig uit ’n rehab geboek toe ’n foto van hom in die sentrum uitgelek het. Die baby daddy van die oudste Kardashian-sussie was by ’n rehabilitasiesentrum in Colorado, Amerika ingeboek, maar hy het hom minder as ’n week later uit die voete gemaak daar. Die 36-jarige realiteitster is moerig en dreig om die sentrum hof toe te sleep oor die happy snappy. Dié keer het Scott hom by die rehab ingeboek om met die verlies van sy ouers te deal. Hy was mos al ’n paar keer in die rehab vir substance abuse. Sy prokureur, Marty Singer, het aan die tydskrif People gesê Scott wou die trauma van sy ouers se dood verwerk. “Dit was om te deal met die pyn waaraan Scott gely het ná die skielike dood van sy ma en daarna sy pa net drie maande later. “Scott het besluit om homself in te boek by ’n rehab om aan sy trauma van die verlede te werk. Hy was nie daar vir alkohol- en kokaïen-misbruik nie.” Aangemoedig Die lawyer het bygevoeg dat die sentrum die pa van drie se reg op privaatheid geskend het en dis waarom hy uitgecheck het en die sentrum hof toe wil sleep. ’n Bron het aan People vertel dat sy baby momma en sy meisie, Sofia Richie, hom albei aangemoedig het om hulp te kry.