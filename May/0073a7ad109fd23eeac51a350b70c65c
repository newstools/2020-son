VRYDAGAAND is nog 17 Covid-19-verwante sterftes in Suid-Afrika aangekondig. "Die 17 sluit in 3 van die Oos-Kaap, 3 van Gauteng, 2 van KwaZulu-Natal en 9 van die Wes-Kaap," sê dr. Zweli Mkhize, minister van gesondheid in 'n verklaring. "Daar was 'n vertraging in die aankondiging in van die sterftes weens die streng bevestigingsproses wat gevolg word. "Ons betuig ons medelye aan die geliefdes van die oorledene en die gesondheidswerkers wie na hulle omgesien het." Mkhize het ook aangekondig dat daar nog 663 positief bevestigde gevalle in die land was. Dit bring die getal tot 8 895. Altesaam 3 153 mense het al van Covid-19 herstel. "In die afgelope 24 uur was daar ook 15 599 toetse gedoen. Dit bring die aantal toetse tans op 307 752 te staan. "Sowat 56% van die jongste toetse was by openbare fasiliteite gedoen en 44% by private instellings." Die minister sê die Wes-Kaap het meer as 50% van die land se Covid-19 gevalle en die meeste Covid-19-verwante sterftes. "Oor die naweek sal ons besoek aflê in beide die Oos- en-Wes-Kaap. "Dit sal gevolg word deur 'n presidensiële besoek volgende week na beide provinsies. "Die twee provinsies het die twee hoogste nuwe gevalle in die afgelope 24 uur. Met die Wes-Kaap wat 76% van nuwe gevalle het." Mkhize noem ook dat daar word kennis geneem van die goeie werk wat in die twee provinsies gedoen word, asook die toewyding en harde werk deur gesondheidsorgwerkers in beide die openbare en private sektore. Bevestigde gevalle per provinsie: Covid-19 verwante sterftes 