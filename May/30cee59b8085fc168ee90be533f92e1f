DIE agentskap S&P Global Ratings het Suid-Afrika se soewereine kredietgradering weens die impak van die corona-virus-krisis op die reeds sukkelende ekonomie verder verby rommelstatus afgegradeer, berig Fin24. Donderdagaand het S&P bekend gemaak hy verlaag SA se langtermyn-kredietgradering in buitelandse valtua na “BB”. Hy’t opgemerk SA se “reeds krimpende ekonomie sal in 2020 ’n verdere skerp Covid-19-verwante afswaai beleef”. Hy verwag die ekonomie sal vanjaar met 4,5% krimp. Die Reserwebank skat dié syfer kan selfs 6,1% wees