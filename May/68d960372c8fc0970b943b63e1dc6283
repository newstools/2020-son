TERWYL die regering alles in die stryd werp om die Covid-19-pandemie te bekamp, toon statistieke daar is ’n toename in gerapporteerde voorvalle van geweld gebaseer op geslag. Die bierhandelsmerk Carling Black Label wil help om dié syfer af te bring met sy inisiatief #NoExcuse. Hy het nou ’n WhatsApp-lyn beskikbaar gemaak waar alle slag­offers van mishandeling berading kan ontvang. Arné Rust, grootbaas van die handelsmerk Black Label, sê die #NoExcuse-veldtog, wat in 2017 geloods is, kom nou goed te pas in die moeilike tye waarin mense verkeer met die Covid-19-pandemie. Volgens Rust is hulle besig met bewusmaking oor die hulplyn. Mentorskap “Die #NoExcuse-veldtog het ’n holistiese benadering tot die beëindiging van gesinsgeweld deur middel van verskillende programme. “Dit is ook gemik op mans wat mentorskap en hulp soek om hul lewe te verbeter. Die hulplyn is vir mans en vroue. “Ons wil mense aanmoedig om dapper te wees en hulp te kom kry,” sê Rust. #NoExcuse werk in vennootskap met ander privaat maatskappye, regeringsdepartemente en organisasies soos Takuwani Riime en Men’s Sector. Enige iemand wat hulp nodig het, kan gerus die woord BRAVE na 0800 150 150 whatsapp. Lesers kan ook die #NoExcuse website by noexcusesa.com besoek.