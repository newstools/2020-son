MARK Williams, voormalige Bafana Bafana-doelskieter, is oortuig daarvan en optimisties daaroor dat die Premiersokkerliga (PSL) se 2019-’20-seisoen nog afgehandel kan word. Williams (53) het aan Son gesê: “Jy sal goed onthou hoe coaches­ gedurig kla oor hoeveel games hulle per week moet speel – drie games per week. Daar is jou oplossing. “Só kan hulle die veldtog binne ’n maand en ’n half of twee maande afhandel. “Ek verstaan ook daar is gedagtes dat almal ál die games in Joburg moet speel. Dít sal die travelling oor en weer uitskakel. “Die spanne (buite Gauteng) sal na die noorde moet reis hiervoor. Ek glo vas, sou die nitty-gritty uitgesorteer word, kan spanne tot drie wedstryde per week speel. Dis nie buitengewoon vir die moderne spelers nie. “Maar ek is weet daar is baie komplikasies oor hoe dit gedoen moet word.” Die Kaapse sokkerlegende reken die “behind closed doors”-aanslag kan werk solank die nodige veiligheidsmaatreëls in plek is en in werking gestel word. “Hulle moet verseker dat staff en spelers voor en ná wedstryde getoets word,” stel Williams voor. “Almal se safety kom eerste­. Dis belangrik vir ons om gehoor te gee aan pres. Cyril Ramaphosa se in­perkingsreëls en voorwaardes en te alle tye protokol te volg. “Games sonder fans is wel ’n opsie en alle opsies moet oorweeg word.” Tight Sonder om biased te wees, voel Williams dit sal ’n gatslag vir sy oud-span Kaizer Chiefs wees sou die seisoen nie voortgesit kan word nie. Hy sê: “Ongelukkig is dinge baie tight in die PSL. Mamelodi Sundowns en Wits is ook in die running, maar Chiefs vertoon solid en wil sy trophy drought breek.”