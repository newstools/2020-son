’N BROER van die loods van die helikopter waarin die basketball-ster Kobe Bryant en sy dogter Gianna gesterf het, sê die passasiers moet self aanspreeklik gehou word vir die tragiese ongeluk. Dis nou al drie maande sedert Kobe se vrou, Vanessa, ’n wrongful death lawsuit oopgemaak het teen die maatskappy aan wie die helikopter behoort. Risiko’s Ek lees op E! Berge Zobayan, broer en persoonlike rep van die loods Ara Zobayan het op 8 Mei ook ’n saak in die hoërhof in Kalifornië oopgemaak. Ara het self ook in die helikopterongeluk gesterf. In die hofdokumente sê die Berge die passasiers van die helikopter was bewus van die risiko’s. Die dokumente lees: “Enige beserings of skade aan die eisers en/of oorledenes is volkome of deels die direkte oorsaak van nalatigheid of fout deur die eisers en/of oorledenes, insluitende hulle doelbewuste en vrywillige blootstelling aan die betrokke risiko’s. “Dié nalatigheid was ’n wesenlike faktor in die oorsaak van hulle beweerde skade, waarvoor die verweerder geen verantwoordelikheid dra nie.” In eenvoudige Afrikaans beteken dit dat Kobe en die ander helikopterpassasiers geweet het waarvoor hulle hulle inlaat. So, daar kan geen eise teen die dooie vlieënier ingestel word nie.