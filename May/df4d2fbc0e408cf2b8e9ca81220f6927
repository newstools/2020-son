DIE mense van Villiersdorp voel die skade nadat ál 11 hul huiswinkels geplunder is. Die voorval het Maandag in die vroeë oggendure plaasgevind. Rdl. Rinah Mienies het aan Son gesê sy is tans besig om te sien hoe sy die bejaardes in die gemeenskap kan help. Oop Volgens Mienies is daar baie mense wat nie vervoer het om in die dorp uit te kom nie. Sy sê: “Ek wil nou sommer op ’n loudspeaker praat om die winkels te vra om oop te maak. “Dis darem stil vandag. “Wat die beseerdes betref, is die een nog in ’n kritieke toestand in Tygerberg. “Ek weet nie in watter hospitaal die ander pasiënt is nie.” Ses verdagtes het gister in die Caledon-landdroshof op verskeie klagte verskyn. 