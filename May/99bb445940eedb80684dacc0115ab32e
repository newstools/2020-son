DAAR is geen beter tyd as nou om jou burgerlike plig na te kom en die mees weerlose gemeenskappe in die land te help nie. Daarom soek die Tygerberg Hospitaal se Kinderfonds vrywilligers om aan te sluit by sy volunteer-program Cham­pions for Children. Vrywillige werk bind gemeenskappe en help mense om vinniger te herstel van terugslae. Dit gee mense ook die geleentheid om saam te staan. Emeritus-aartsbiskop Desmond Tutu het voorheen gesê: “Doen jou deel wat goed is waar jy is. Dit is daai klein deeltjies van goeddoen wat saamkom en die wêreld kan oorneem.” Tutu en sy vrou, Leah, is die beskermhere van die Tygerberg Hospitaal se Kinderfonds. Werkers Jason Falken, CEO van die Kinderfonds, sê die Cham­pions for Children-inisiatief is ’n netwerk van vrywilligers en ondersteuners. Hulle offer hul eie tyd op om skills en ervaring te bring na die kinders van die Tygerberg Hospitaal en om hulle te help. “Tydens die vrywillige werk, sal mense met die kinders werk, sowel as met mediese professionals, mense van die gemeenskap en hulle medevrywilligers. “Hulle kom uit verskillende agtergronde en het sekerlik verskillende views oor die wêreld. “Maar om saam met ander mense te werk is ’n goeie kans om anders na die wêreld te kyk,” wys Falken uit. Vir meer inligting oor die Tygerberg Hospitaal se Kinderfonds, gaan kyk by tygerbergchildren.org.za; Facebook: @THCTRUST; Twitter: @HospitalTrust; en Linkedin: linkedin.com/company/tygerberg-hospital-childrens-trust.