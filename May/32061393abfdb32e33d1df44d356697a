WARRICK Gelant is nou ‘n Stormer! Son het vandag van onberispelike bronne betroubaar verneem dat die heelagter van die Bulls ’n kontrak met die Kaapse franchise gesluit het. Die Stormers gaan later vandag ’n amptelike aankondiging oor hul nuutste aanwins maak. Die 25-jarige talentvolle heelagter was laas jaar ’n lid van die Springbok-groep wat die World Cup in Japan gewen het. Gelant se besluit om die Bulls vir die Stormers te verruil kon nie op ’n beter tyd vir die Kaapse franchise gekom het nie. John Dobson (afrigter) se span het laas week die dienste van hul opwindende Bok-heelagter, Dillyn Leyds, verloor. Leyds het besluit om sy loopbaan by La Rochelle in Frankryk voort te sit. Gelant word as die toekoms van SA rugby in die laaste vesting beskou. Sedert 2016 het hy in 46 games vir die Bulls uitgedraf. Die Bulls het laas week aangekondig dat hulle besluit het om die 37-jarige heelagter Gio Aplon te kontrakteer. Jake White, die span van Pretoria se nuwe direkteur van rugby, het gesê dat Gelant steeds deel van sy planne is.  Die boorling van Knysna het egter besluit dat die Kaap voortaan ‘n beter opsie vir hom sal. Meer oor Gelant se koms na die Kaap volg...