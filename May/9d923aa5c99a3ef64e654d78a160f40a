DIE Oostelike Provinsie Rugbyunie (OPRU) het “niks met die Southern Kings se nagmerrie oor salarisse­ te doen nie”. Die Kings se nagmerrie duur voort nadat hul pay nog nie deurgekom het nie. Dis nou al ses dae nadat die Greatest Rugby Company in the Whole Wide World in ’n brief belowe het dat die spelers en personeel betaal sal word. Daarna is verskonings gemaak dat finansieringsvertraging die betaling opgehou het, maar tot vandag toe is daar steeds niks nie. Die Oostelike Provinsie Rugbyunie (OPRU) het wel gister in ’n verklaring gesê dat hy beslis nie die rede is vir die vertraging soos aangedui in ’n berig van City Press nie. In die verklaring sê die OP hy is baie bekommerd oor die situasie waarin die Kings hulle bevind. “Die mislukking om die franchise se salarisse te betaal, is onaanvaarbaar en ’n jammerte, veral in die moeilike tyd waarin almal hulle bevind met die corona-virus-pandemie.” Probeer Luidens die verklaring het die OP ook ’n dringende aandeelhouersvergadering geroep om die kwessie binne die volgende sewe dae op te los. “Die OP bevestig ook hy het glad nie die munisipaliteit se betaling aan die Kings probeer blokkeer soos wat in die media berig is nie,” lees die verklaring. Ná die aandeelhouersver­gadering sal die OP weer ’n verklaring uitreik oor die pad vorentoe. André Rademan, die OP se president, het voorheen aan Son gesê dat hulle in die vorige vergadering probeer help het om die betaling oor die lyn te kry. Volgens Rademan het daardie vergadering goed verloop. Rademan wou egter nie veel verder oor hul nuutste ver­klaring sê nie. Hy het net gesê dat hulle ná die aandeelhouersvergadering die media sal toespreek­.­