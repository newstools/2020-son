ROBERTSON. – Soos eendjies in ’n ry wag kids en hul ouers net om ietsie in hul honger magies te kry. Die Laerskool Dagbreek se dag het nog nie eens gebreek nie, dan staan die kids en hul pappie en mammie al tou vir ’n smullekker bakkie sop. Van vroegdag is ouers by die voedingskema al besig om die sop te berei. Die onnies van die skool kom gooi ook hul gewig in om toe te sien dat die honger magies gevul word. Social distancing word gehandhaaf, maar die kids is so desperaat om net ’n bakkie sop te kry, hulle stoot mekaar letterlik weg om voor in die ry te kom. Spontaan ’n Laitie wat heel agter in die ry gestaan het, het glad met ’n roomysbak in die lang tou kom staan. “Ek en my suster maak beurte om sop hier by die skool te kom haal. Vandag is dit my turn,” het die klonkie spontaan gesê. Onnies wat kom help, sien toe dat alles vlot verloop en die anties wat opskep, geniet elke oomblik wanneer hulle daai sopkoppies vul. Kinders het aan Son gesê hulle mis skool, maar is bly die mense maak nog hul magie vol.