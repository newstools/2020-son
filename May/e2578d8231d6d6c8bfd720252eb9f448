HY HET sy vermeende enemy se oog met ’n lepel uitgeskep. Nou soek sy half-blinde victim, wat glo met ’n marble-oog rondloop, revenge. Ene Basie sweer hoog en laag dit was self-defence toe hy in Januarie tydens ’n hewige straatgeveg per ongeluk ’n man se oog uitgeskep het. Die halfblinde man soek nou revenge, vertel Basie in vrees. Die 24-jarige oogvatter is Vrydagaand in Algoapark lelik aangeval. Hy was amper sy groottoon kwyt nadat daar op hom geskiet is en die bullet hom in sy voet tref het. Basie sê hy vermoed dis die werk van “Eenoog” en sy vriende, wat steeds wraak soek. “Ek het dan nie ander enemies nie,” sê hy. Hy het nie ’n saak gemaak nie omdat hy een van die dae ’n gun gaan kry om homself mee te verdedig, vertel hy terwyl hy na sy dik opgeswelde voet staar. “Ek was (Vrydagaand) op pad huis toe toe die ouens my ewe skielik aanval. “Dit was so 22:00 se kant. Dit was donker, maar ek het die drie figures gesien. “Een het ’n gun in sy hand gehad.” Basie sê sy vriende wat hom halfpad gevat het, het toe dadelik gespat. “Ek het ook gehardloop, maar toe skiet die een outjie die gun in my rigting.” Hy’t tussen huise skuiling gesoek en gewag dat die stof gaan lê. “Ek het geweet ek’s geskiet, maar ek het daai tyd niks gevoel nie. Ek het nie die bloed gesien uitkom uit my een tekkie uit nie. “Hoe die bullet my daar getref het, sal ek nou rêrig nie weet nie.” Die ou vertel nadat hy by die huis gekom het, het hy sy voet in soutwater gewas en toe gaan slaap. “Die volgende dag toe is al my tone en my voet opgeswel. My suster het my hospitaal toe gevat en die dokter het X-rays gedoen en als. Ek’s net bly ek het nie my dik toon verloor nie.” Hy sê hy soek nie moeilikheid nie. Hy vermoed die skietvoorval was ’n revenge attack. “Daai fight tussen my en daai man was in Januarie. Wat soek hy nou? “Hulle het eers­te skoor gesoek en die feit dat ek sy oog uitgehaal het, was ’n mis­take. “Hy’t my oog ook amper uitgesteek,” sê Basie en wys na ’n skraap aan sy linker-oogbank. Sy bekommerde suster (29) voeg by: “Hy’s gelukkig dat hulle hom nie in sy gesig of in sy mond geskiet het nie. Of ook in sy oog nie.”