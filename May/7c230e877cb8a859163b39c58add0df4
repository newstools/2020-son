ONDERWYSUNIES staan by hulle standpunt dat klaskamers toe moet bly. Dit kom nadat die unies Saterdag met die minister van basiese onderwys, Angie Motshekga, vergader het om haar te oortuig dat die onderwyssektor net nie gereed is vir skole om te heropen nie. Gr.7 en Gr.12-leerders is veronderstel om Maandag na die klaskamers terug te keer, nadat skole op 18 Maart weens die Covid-19-pandemie gesluit het. Die onderwysvakbonde en die nasionale skoolbeheerliggaamvereniging het Donderdag eenparig besluit dat die sector nie gereed is vir die heropening van skole nie. Beide party erken in ‘n verklaring die reg tot basiese onderrig maar sê hulle glo nie dit is in die beste belang van kinders om terug te keer na die skool. “Dit terwyl daar nog onsekerheid is oor gesondheid en veiligheidsmaatreëls.” Van hul ander redes sluit in dat alle skole nog nie PPE’s ontvang het nie, talle skole nog nie disinfected is nie en die aangepaste kurrikulum nog nie aan skole gegee is nie. Die unies en beheerliggaamvereniging glo dat dit sal ‘n fout wees om skole te heropen. SundayTimes berig dat Motshekga tydens Saterdag se meeting erken het “die stelsel is nie heeltemal gereed nie.” News24 berig dat Motshekga onderneem het om te consult op die insette van Saterdagaand se vergadering en die unies en beheerliggaamvereniging van haar besluit inkennis te stel. Intussen sê die departement van basiese onderwys dat die minister die media en land Sondagaand om 18:00 sal toespreek oor die gereedheid vir die heropening van skole Maandag. 