DIE Shoprite-groep het sy customers hartlik bedank omdat R1 miljoen al ingesamel is vir die Solidarity Fund. Die Shoprite-groep sê in ’n verklaring dié doel is behaal met die groot en klein donasies van baie mense. Die geld is deur die groep se Act For Change Fund gereël. Die Solidarity Fund is gestig om te help veg teen die corona-virus – en die fonds staan reeds op R3 miljoen. Pieter Engelbrecht, CEO van die Shoprite-groep, sê hulle klante is hul grootste inspirasie. “Dis deur hul gulhartigheid dat ons besluit het om nog R1 miljoen aan die fonds te skenk.” Hy het bygevoeg dat die hele proses hul grootste verwagtinge oortref het. Daar was ook baie supermarkte in plattelandse gebiede wat baie geld ingesamel het. “Elke bietjie help, en ons is innig dankbaar teenoor elke klant wat ’n bydrae gemaak het. “Deur saam te werk, sal ons die krisis oorkom.” Nomkhita Nqweni, CEO van die Solidarity Fund, sê die fonds is geskep sodat alle Suid-Afrikaners kan bydra om die pandemie te help beveg. “As onafhanklike en ratse organisasie kon ons – saam met die staat en ander organisasies – binne ’n kort tydjie help. “Die bydraes deur Shoprite, Checkers en Usave se shoppers help ons sodat ons ook ’n verskil kan maak in ons gemeenskappe en om ons front-line noodwerkers beskerm,” sê sy. Donasies word net bygevoeg as die klant so vra. As enige iemand nog geld aan die Act For Change Fund wil skenk, kan hulle dit doen by die betaalpunte van enige Shoprite, Checkers of Usave as hulle weer gaan shopping doen. Die Shoprite-groep bestuur die fonds namens die klante en betaal al die geld wat ingesamel word, aan die Solidarity Fund oor. Die Shoprite-groep het, buiten die Solidarity Fund wat hy ondersteun, ook kos ter waarde van R9 miljoen aan 233 nie­regeringsorganisasies geskenk.