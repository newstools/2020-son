MARCELO, verdediger van Real­ Madrid, het gereageer op berigte waarin beweer word dat hy Madrid vir Juventus gaan verlaat. Sy voormalige Real-spanmaat Cristiano Ronaldo, speel deesdae vir Juvé. Nadat Ronaldo in 2018 die Santiago Bernabeu vir Juventus verruil het, was Marcelo een van die Los Blancos-sterre wat getip is vir ’n uittog uit Turyn saam met Alex Sandro. Die Brasiliaan het die laaste paar seisoene minder speeltyd gekry terwyl die Franse fullback Ferland Mendy opgang gemaak het. Marcelo hou egter vol dat hy nooit die begeerte gehad het om die Spaanse hoofstad te verlaat nie en hy hoop om sy loopbaan daar te beëindig. “Ek wil nie gaan nie en ek dink nie Madrid sal my in elk geval toelaat nie,” het hy Vrydag in ’n Instagram Live chat aan die Italiaanse oud-verdediger Fabio Cannavaro gesê. “Ek is baie gelukkig hier. Sedert ek saam met my gesin hierheen gekom het, is dit ongelooflik. Om eerlik te wees weet ek regtig nie of dit waar is dat Juvé my wou sign nie.” Die 31-jarige bossiekop sê egter die reaksie van die Serie A-klub se aanhangers op die gerugte was positief. “Ek het ’n paar jaar gelede gehoor dat ek by Juvé geteken het, dat ek al die Juvé-hemp aangetrek het en dat ek nie sonder Cristiano kon lewe nie,” het Marcelo gesê. “Ek het gesien dat sommige Juvé-aanhangers baie van die idee gehou dat ek my by hul span aansluit.”