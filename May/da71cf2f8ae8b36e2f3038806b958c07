SEWE cops van Bonnievale is hul “marching orders” gegee nadat hulle glo ’n inbraak ge­stage het om drank tydens die lockdown te bekom. Sers. A Kuhn (41), konst. A Van der Merwe (37), konst. Mohajana (33), konst. N. de Villiers (33), sers. X. Bashe (41), konst. H. Johnson (32) en konst. J.E. Bostander (32) is uit die polisiediens geskop. Brig. Novela Potelwa, polisiewoordvoerder, het bevestig die sewe cops is permament uit die SAPD geskors. Die cops is na verneem word Maandag ná ’n dissiplinêre verhoor gefire. Hulle het na bewering ’n inbraak by ’n drankwinkel in Bonnievale gestage en dit kastig gaan ondersoek. Die bewering is dat hulle toe drank probeer steel het. Gearresteer Dié planne is egter in die wiele gery omdat cops van Montagu, Worcester en Bonnievale besig was met operasies in die gebied. Volgens Potelwa is die twee sersante en vyf konstabels gearresteer vir regsverydeling en huisbraak met die opset om te steel. Hulle is tans uit op borgtog van R5 000 elk. Diana Gagiano, voorsitter van die Bonnievale-polisiëringsforum, het haar skok uitgespreek oor die voorval. Hulle was lede van die FCS-eenheid. Volgens Potelwa is die speurders se dissiplinêre verhore nog nie afgehandel nie. Hulle is uit op borgtog van R1 000. 