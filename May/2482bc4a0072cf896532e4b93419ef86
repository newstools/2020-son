DIE Khayelitsha-metropolisie-depot is wéér weens die corona-virus gesluit. Son het laas maand berig dat die perseel gesluit moes word nadat een van die werkers daar positief getoets is vir die corona-virus. Die betrokke metro cop het die afgelope naweek teruggekeer werk toe nadat hy herstel het. Hy het egter versuim om vir opvolg toetse te gaan en as gevolg daarvan moes die depot gesluit en ontsmet word. Toe Son Maandag by die depot aankom, was dit agter slot en grendel en die metropolisie het uit ’n caravan gewerk. Kontak Die Stad Kaapstad se uitvoerende direkteur, Richard Bosman, sê daar is geen nuwe Covid-19 gevalle by die depot nie. Hy verduidelik: “Die personeellid wat ’n paar weke gelede positief getoets is, het na die werk teruggekeer sonder om die protokol te volg en sonder om te gaan vir opvolgtoetse. “Hy is toe na die hospitaal gestuur vir die opvolgtoetsing en op mediese advies is die depot weer ontsmet. “Die depot is gesluit, maar dienste word nog aan die gemeenskap gelewer deur rolspelers en personeellede wat nie in kontak was met die besmette persoon nie. Dié wat in kontak met hom was, sonder hulself af.”