Die Lions sal die verlies aan talentvolle spelers oorleef. Só sê Rudolf Straeuli, uitvoerende hoof van dié Gautengse rugbyspan, nadat die Springbokhaker Malcolm Marx en die veelsydige agterspeler Tyrone Green besluit het om hul kontrakte te beëindig. Die Lions kan wel nog steun op die Bok-losskakel Elton Jantjies, wat besluit het om ’n paycut te aanvaar en by die unie te bly. Straeuli sê aan Netwerk24: “Daar lê nuwe uitdagings vir ons voor. “Mense soek antwoorde, maar hulle kry dit nie. Ons is bly die meeste het besluit om te bly.”