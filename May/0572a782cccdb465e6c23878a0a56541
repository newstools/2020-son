EEN van Nuweland se mees geliefde spelers kan eersdaags vir die Westelike Provinsie se groot aartsvyand speel. Hardnekkige gerugte doen die ronde dat Gio Aplon vir Jake White se Bulle kan uitdraf. Aplon (37) speel die afgelope drie jaar vir Toyota Verblitz in Japan en het in 2019 die Japanse Topliga met White as afrigter gewen. Hy het tussen 2005 en 2014 in 96 wedstryde vir die Westelike Provinsie en 84 vir die Stormers uitgedraf en het die Faithful op Nuweland getrakteer met sy spoed, flair en aftrappe. Glo Hy het daarna 62 wedstryde vir die Franse klub Grenoble gespeel voor White hom na Japan gelok het. White is onlangs as die Bulle se direkteur van afrigting aangewys en alle aanduidings is daar dat hy ’n sterk span op Loftus Vers­feld wil saamstel. Dis geen geheim dat White glo in Aplon se vermoëns as spelbreker en iemand met die x-faktor nie. Dit sal dus geen verrassing wees as White die boorling van Hawston na Loftus lok nie.