DAVID de Gea se dae as eerste­keuse-doelwagter van Manchester United is beslis getel. Dit volg ondanks die feit dat hy ’n nuwe langtermyn-kontrak met United tot Junie 2023 geteken het. Die afname in die Spanjaard se peil vir die Red Devils bly steeds die groot besprekingspunt by die Theatre of Dreams. Boonop het De Gea sy manager, Ole Gunnar Solskjær, se taktiek gekritiseer wat gelei het tot die klub se besluit om hom van sy kapteinskap te stroop. Berigte het nou weer opgeduik dat Ajax Amsterdam se goalie André Onana weer sterk gelink word as ’n opvolger vir De Gea. Uitgeleen Net laas week het United se fans hul misnoeë daaroor uitgespreek dat die klub Dean Henderson, sy jong talentvolle goalie, weer vir die nuwe seisoen wil uitleen. Henderson is reeds dié seisoen aan Sheffield United uitgeleen waar hy uitstekend vertoon het vir die Blades, wat ook ’n indrukwekkende seisoen terug in die Engelse Premierliga (EPL) geniet. Die 23-jarige Engelsman het tot dusver 10 clean sheets in 27 wedstryde vir Sheffield. Hy sou na bewering ook Gareth Southgate se nommer een-keuse gewees het in die Euro 2020-kompetisie. Steek Hierdie toernooi is ook gekanselleer weens die corona-virus-pandemie. Die verwagting van baie die-hard Red Devils fans is dat Henderson reeds bewys het wat in hom steek en nou sy kans verdien. Dis duidelik United se faithful het genoeg van De Gea se wankelrige vertonings gesien en soek ’n nuwe, gedugte eerste keuse in óf Henderson óf Onana. Die woord uit United se kamp is dat hy nou weer voelers uitsteek na Ajax se 24-jarige Onana van Kameroen. Dis ook nadat sy twee rivals van Londen, Chelsea en Tottenham Hotspur, nou belangstelling toon. – AP