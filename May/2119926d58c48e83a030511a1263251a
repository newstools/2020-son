SKOLE kan nie vroeër heropen as wat nodig is nie. Die departement van basiese onderwys het gewaarsku teen die voortydige heropening van skole. Die department sê hulle is bewus van private en publieke skole in die land wat alreeds voorbereid was om vroeër te heropen as wat nodig is. Elijah Mhlanga, 'n woordvoerder van die departement, sê: "Daar is selfs skole wat al kinders ontvang het en minister Angie Motshekga het nog geen aankondiging gemaak nie." Hy noem dat daar ook skole is waar onderwysers reeds vir diens aangemeld het en selfs waar ouer-vergadering gehou, waar planne aangekondig is dat leerders later in Mei kan terugkeer skool toe. "Die vroeë heropening van skole kan nie plaasvind nie. Die departement is nog besig om die Corona-virus maatreëls vir skole te finaliseer." Mhlanga noem die regulasies wat op 29 April gepubliseer was in terme van die wet op rambestuur was. Dit laat die onderwys-sektor toe om onder vlak-4-lockdown te heropen, op 'n datum en skedule soos wat nog aangekondig moet word. Motshekga het reeds die department se plan vir die heropening van skole aangekondig. Tot wanneer 'n finale besluit geneem is mag geen skool heropen nie. Die minister het vroeër aangekondig dat administratiewe-personeel vanaf 4 Mei geleidelik sal terugkeer met skoolbestuurspanne wat op 11 Mei na die skool sal terugkeer en onderwysers op 18 Mei. Die voorgestelde datum vir leerders begin op 1 Junie, vir gr. 7 en gr. 12 leerders. Hierdie is egter onderhewig aan die goedkeuring van die nasionale corona-virusbeheerraad.