SEDERT 1 Mei is dit verpligtend om in Suid-Afrika buite met ‘n masker wat jou mond en neus toemaak te loop. ‘n Veiligheidswag by ‘n petrolstasie in Kimberly, vat hierdie reël so ernstig hy, het na bewering ‘n kliënt wie nie ‘n masker gedra het nie geskiet. Die 37-jarige man is Vrydag gearresteer en word van poging tot moord aangekla. Brig. Mohale Ramatseba, ‘n polisiewoordvoerder, sê die beskuldigde het omstreeks 17:20 die ingang na die winkel beman toe ‘n kliënt sonder ‘n masker dit nader. “Daar word beweer die veiligheidswag het toegang aan die 36-jarige geweier. ‘n Argument het uitgebreek en die kliënt is in die gesig geskiet.” Die kliënt is na ‘n plaaslike hospitaal geneem vir behandeling. Ramatseba voeg by dat die verdagte Maandag in die landdroshof op Kimberly sal verskyn. 