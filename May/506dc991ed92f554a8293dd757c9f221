TWEE gekaapte afleweringstrokke is in Nyanga en Harare gevind en verdagtes deur die polisie gearresteer. Die trokke is Donderdagoggend gekaap. Na wat berig word het die polisie op inligting van lede van die gemeenskap reageer, van 'n broodtrok wat omstreeks 10:00 Donderdagoggend i ndie Harare omgewing gekaap is. Die polisie is na 'n adres in Makhaza in Khayelitsha waar hul 39 krate brood met 388 brode in gevind het. Twee verdagtes van 32 en 36 is vir die besit van gesteelde eiendom gearresteer. Die polisie probeer nou die eienaar van die brood en die afleweringsvoertuig opspoor. Die twee verdagtes sal ook binnekort in die Khayelitsha-hof verskyn. Intussen het die polisie in Nyanga 'n gekaapte afleweringsvoertuig, wat gassilinders vervoer het, teruggevind. Die voertuig is minute nadat dit gekaap is teruggekry.