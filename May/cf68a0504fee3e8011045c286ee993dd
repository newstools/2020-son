HIERDIE watertand-tertjies is genoeg vir ses mense. Bestanddele: 500 g Staffords suur­lemoenwrongel (curd) Vir die tertjiedop: 250 g meel 30 g gemaalde amandels 80 g versiersuiker 1 knippie seesout 125 g koue botter 1 eiergeel Vir die Italiaanse meringue: 200 g of 1 koppie suiker 125 mF water 4 groot eierwitte ½ teelepel kremetart Metode: 1. Meng die meel, amandels, versiersuiker en sout in ’n groot bak. 2. Sny die botter in blokkies en vryf met jou vingers in die droë bestanddele in tot sanderig. Meng die eiergeel ook by. 3. Voeg twee of drie teelepels water by. Plaas die mengsel op ’n koue oppervlak en knie dit totdat dit ’n gladde balletjie vorm. 4. Draai dit in clingwrap toe en plaas vir 30 minute in die yskas. 5. Smeer ses tertjievorms met botter uit. 6. Rol die deeg uit tot sowat 3-5 mm en vul die vorms. 7. Verkoel dit vir ’n rukkie in die yskas. 8. Voorverhit die oond tot 200 °C. 9. Plaas bakpapier op die basis van die tertjies en vul dit met bakboontjies of rys. Bak vir 8 minute en verwyder dan die bakpapier en boontjies/rys. 10: Klits die meringue tot stywe punte vorm. 11. Laat tertjies afkoel, skep wrongel in, meringue bo-op en geniet koel.