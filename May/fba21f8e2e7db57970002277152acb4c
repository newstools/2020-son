HY IS waarskynlik een van die snaaksste komediante in die bedryf, maar toe gaan jaag Kevin Hart mos bollie aan. Hy was luidens toofab.com onlangs op die podcast The School of Greatness ’n gas. Hy het toe vertel hoe hy moes reconnect met sy vrou, Eniko Parrish, nadat hy haar verneuk het. Kevin sê dit was nie ’n piekniek nie. Hy het dit mos goed gedink om ander goeters te gaan soek in 2017 toe Eniko agt maande swanger was met sy derde kind. Dit was die couple se eerste kind saam. Hy sê sy het tot die amazing slotsom gekom (nadat die rondneukery uitgekom het) dat sy daarvan hou dat hulle ’n gesin saam het, ’n huishouding deel en dat hulle nou ’n job het om saam te doen om dinge beter te maak. Dis hoekom Eniko aan Kevin gesê het dat hy haar ’n “get-better” skuld. Gesweer “Dit was haar besluit dat die buite- wêreld nie ons binnekant affekteer nie en ek dank haar vir dié besluit.” Hy het mos eers hoog en laag gesweer daar was nie ’n verneukery nie. Hy het egter uiteindelik in 2017 op die radioprogram The Breakfast Club erken wat hy aangevang het en dat dit soos die Here se vuis in die maag gevoel het. In die onlangse Netflix-dokkie Kevin Hart: Don’t F**k This Up sê Eniko dit was ’n baie goor ervaring. “Dit was major”. Sy voeg by elkeen verdien ’n tweede kans, maar “die derde keer is jy uit”. Ek is bly hulle kon darem hul probleme uitsorteer. Dis ook verblydend dat die klein mannetjie groot genoeg was om sy foute te erken. Hulle verwag nou hul tweede kind saam. As gevolg van die kwarantyn sal hy dié keer darem saam met Eniko wees.