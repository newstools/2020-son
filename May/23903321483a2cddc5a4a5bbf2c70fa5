TWEE gesondheidswerkers is Dinsdag, nogal op Internasionale Verpleegstersdag, beroof. Die twee werkers van die Stad Kaapstad se gesondheidsdepartement het pas ’n kollega by Brown’s Farm in Philippi by die huis afgelaai toe hulle geteiken is. Die mayco-lid belas met gesondheid, dr. Zahid Badroodien, het bevestig dié voorval het gebeur. Volgens Badroodien is die gesondheidswerkers gegunpoint en van ál hul besettings beroof. Hy sê: “Dié nuus is hartseer. Twee personeellede is in Brown’s Farm gekaap toe hulle ’n kollega naby die huis afgelaai het. “Die getraumatiseerde personeellede het toe na die kollega se huis gestap. Risiko “Verskeie soortgelyke gevalle het al voorgekom. “Daar is nie net die risiko van Covid-19 nie, daar is ook die einste risiko van fisieke skade aan die hand van misdadigers in onrustige gemeenskappe.” Son het laas maand berig dat ’n gesondheidswerker in Khayelitsha gekaap is en dat nóg ’n werker naby ’n corona-virus-toetsstasie, ook in Khayelitsha, in ’n aparte voorval beroof is.