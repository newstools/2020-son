NAVORSERS reken armes sonder internet word met die corona-virus-pandemie nog meer gemarginaliseer. Die Franse tegnologie-konsultant, Capgemini, sê daar is al versoeke uitgesit om meer te doen om armes aanlyn te kry. "Veral aan diegene wie skool gaan, werk soek en aansoek doen vir staatstoelaes." Aiman Ezzat, bedryfshoof van Capgemini, noem: "Die internet het 'n basiese behoefte geword." Helen Milner, hoof van die Good Things Foundation, 'n Britse liefdadigheidsorganisasie wat aan digitale insluiting werk, sê sedert die inperking begin het is biblioteke en internet kafees wat deur baie gebruik was gesluit. Sy voeg by: "Ander mense wat 'n slimfoon het, maar sukkel om vir data te betaal, kan ook nie toegang tot gratis hotspots kry nie." 'n Capgemini-opname onder meer as 1,300 mense met geen internet-toegang in ses lande het bevind dat 69% in armoede leef nie. Die ses lande is Frankryk, Duitsland, Indië, Swede, Brittanje en die VSA. Die poll is tussen Desember en Februarie gedoen, voordat die meeste lockdowns begin het. Ezzat noem dat die pandemie die bestaande probleme net vererger het. DispatchLive berig dat die verslag ook 'n beroep doen op regerings om konnektiwiteit te verbreed en die afsluiting van die internet in sommige gebiede te herstel, soos dié wat deur Myanmar en Indië opgelê is. 