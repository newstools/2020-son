’N PAARTJIE van Kaapstad is nog erg getraumatiseer nadat hulle gearresteer is oor hul 21 maande ou dogterjie strand toe wou hol. Liam Bulgen (38) en sy verloofde Tereza Cervinkova woon in Muizenberg en het Maandagoggend langs die strand gaan stap toe die voorval plaasvind. Volgens Bulgen het die gesin omstreeks 08:30 besluit om die laaste 30 minute van die oefentyd onder vlak-4-lockdown te gebruik. Bulgen vertel hul dogtertjie, Florence, het strand se kant toe beweeg en sowat 1,5m naby die sand gaan sit. "Ek het haar probeer afhaal, maar sy het ’n tantrum gegooi. "Tereza het opgedaag en ons het haar albei van die strand afgevat. Dit is toe die polisie met alle mag daar aankom en ons na hul voertuie begelei. By die polisie karre het die paartjie hulle saak probeer stel. Hulle is van daar in verskillende voertuie na die polisiestasie. News24 berig die polisiebeampte met wie Cervinkova gery het, het na bewering nie ’n masker gedra nie. Intussen het Bulgen foto’s van sy ervaring agter in die polisie-van op sosiale media geplaas. Volgens Bulgen is hulle tussen 2,5 en 3 uur in 'n kamer by die polisiestasie aangehou. Die couple is geen boete gegee nie maar wel beveel om op 6 Augustus in die hof te verskyn. Beide is aangekla dat hulle op die strand gesit het en versuim om in die huis te wees, soos deur die lockdown-regulasies bepaal word, verduidelik Bulgen.