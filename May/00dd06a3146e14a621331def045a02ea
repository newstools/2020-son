DIE Internasionale Monetêre Fonds (IMF) gaan Suid-Afrika se versoek om finansiële hulp om Covid-19 te beveg, bespreek. Gerry Rice, die IMF se direkteur van kommunikasie, het Donderdag op ’n perskonferensie gesê die bestuur is in gesprek met die Suid-Afrikaanse regering en beplan om die land se versoek aan die raad voor te lê. Die nasionale tesourie het die parlement ingelig Suid-Afrika het die IMF vir $4,2 miljard (sowat R77 miljard) gevra. – Fin24