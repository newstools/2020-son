SHANNON Briggs (48) het bekend gemaak dat hy die ou is wat teen Mike Tyson (53) in die kryt gaan klim. “Ek het so pas met Mike oor die foon gepraat. Dit is amptelik. “Julle gaan dit sien. Shannon Briggs teen Mike­ Tyson,” het die oud-bokser aan Daily Mail gesê. Briggs se uitlating kom as ’n yslike verrassing omdat hy nie eens op die boekmakers se lys van moontlike teenstanders was nie. Evander Holyfield (57) was met 2-1 die groot gunsteling wat Tyson sou pak. Tyson het ’n paar dae gelede gesê hy keer terug na die kryt.