ELON Musk sê die brein-inplanting waaraan sy firma Neuralink werk, kan binne ’n jaar gereed wees om in pasiënte se kop ingeplant te word. Musk het dit in 2019 ook gesê. Hy het toe gehoop die inplantings sal einde 2020 reg wees. Die toestel met kunsmatige intelligensie word in die skedel ingeplant sodat elektrodes met fyn draadjies ’n koppelvlak met dele van die brein kan hê om dit te beheer, sê Musk. Die chip kan hopelik volgens hom blindheid, doofheid en verlamming, asook ander toestande van die brein, herstel. – Business Insider SA