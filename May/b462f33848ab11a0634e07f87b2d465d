KAAPSE paramedics het die afgelope naweek geweier om te werk weens ’n tekort aan personal protective equipment (PPE). Sowat 35 medics het Saterdag hul ambulanse by die Khayelitsha-distrikshospitaal geparkeer en op geen calls uitgegaan nie. Hulle is later huis toe gestuur. Dít volg nadat bestuur hulle glo ’n ultimatum gegee het – werk met die PPE wat die departement kan verskaf of gaan huis toe sonder pay. Een van die paramedici sê die dokters by die hospitale verwag dat hulle die volle wit plastiek-pak dra met handskoene en maskers as hulle pasiënte bring. Sy sê: “Die departement gee ons nie meer die white suit nie. Hulle verskaf net ’n N-95-masker, handskoene en ’n plastiekvoorskoot. Dan word daar van ons verwag om die masker vier dae te gebruik. “Dis onvoldoende. Ons het besluit ons gaan nie uit op calls nie totdat ons die nodige PPE het.” Nog ’n paramedic sê: “Ek het asma. Wat gaan met my gebeur as ek Covid-19 by die werk optel? “Ek moet ook my pasiënte beskerm. Hoe kan ek my pasiënte beskerm as ek nie die nodige tools het nie? “Ek het op Google gegaan. Daar is ’n supplier van PPE, maar hulle wag nog vir die departement om te order. “Hoekom kry die hospitale PPE van die departement, maar ons kry net scraps?” ’n Medic by die Pinelands-basis vertel hulle het daar ook ’n tekort aan plastiek-voorskote en -gloves. “Sometimes sit ons hier en weier om op calls uit te gaan as daar nie PPE is nie. Management moet ’n plan maak. “Ons kan onsself mos nie so in gevaar stel nie.” Deanna Bessick, woordvoerder van die Wes-Kaapse nooddienste, het die protesaksie bevestig. Volgens Bessick het die departement die korrekte PPE aan die paramedici verskaf. Die medics wil hê die Wes-Kaapse minister van gesondheid moet tussenbeide tree om die geskil op te los voordat hulle terugkeer werk toe.