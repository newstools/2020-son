AS JY nog nie Tiger King gesien kon kry nie, moet jy beslis dat iemand die series vir jou opneem en aanstuur. Want sulke batsh*t insane goed het jy nog nooit op TV gesien nie. Dis regte mense in ’n reality show/reality crime series wat meer as 34 miljoen kykers al vasgenael gehou het. En wat in dié Netflix series gebeur, is goed wat nie eens Zuma kan opmaak nie. Die series draai grootliks rondom Joe Exotic, die weird eienaar van die GW Zoo in Wynnewood, Oklahoma, en sy jare lange bitter vete met Ca­role Baskin, die CEO van Big Cat Rescue in Tampa, Florida. Weird beskryf nie eens eintlik werklik wat gebeur in die show nie. ’n Gay threeway-huwelik? Check. ’n Zoo assistant wat transgender is, ’n war veteran wie se arm op kamera afgebyt word? Check. ’n Loving husband wat spoorloos verdwyn? Check. En Joe wat tans 22 jaar mang omdat hy ’n hitman gehuur het om Carole uit te haal? Check. Almal het omtrent instant celebs geraak. Ook Rick Kirkham, eens Joe se TV producer. Ek lees nou op Channel24 daar is nou selfs ’n movie oor Rick se lewe – Surviving Joe Exotic. Joe wou nie gehad het Tiger King moes só ’n monster hit geraak het nie. Want hy word nou oral herken en sy lewe het vir ewig verander. Rick het maande lank nou saam met Joe gewerk om die zoo se daaglikse bestaan uit te beeld en so sy eie doccie te maak. Maar toe brand ál sy films in ’n weird brand uit. Rick dink Joe is baie meer evil en gevaarlik as wat in Tiger King uitgebeeld word. Maar kyk maar eerder self op 11 Junie van 21:50 op ID (DStv-kanaal 171).