DIE gemiddelde watervlak van Kaapstad se damme het met 0,8% gedaal. Die vlak staan nou op 54,9%. Inwoners van Kaapstad gebruik nou gemiddeld 662 megaliter water per dag. Die week voor dit was die gebruik 669 megaliter per dag. Xanthea Limberg, die Stad Kaapstad se mayco-lid vir water- en afvaldienste, sê sover moontlik word daar tydens die lockdown steeds aan waterprogramme gewerk. “Die Stad Kaapstad gaan voort met sy strategie om water te bespaar. Dis belangrik dat ons nie uit die oog verloor dat watersekuriteit baie belangrik is nie,” het Limberg gesê.