OUDTSHOORN. – Onwettige dwelmhandelaars is weer gefnuik toe wakker lede van die polisie by padblokkades tussen die Oos- en Wes-Kaap beslag gelê het op ’n groot klomp dagga en onwettige sigarette. Die waarde daarvan beloop derduisende rande en dit was vir verspreiding in die Suid-Kaap en Kannaland bedoel. Volgens kapt. Malcolm Pojie, ’n polisiewoordvoerder, het lede van die Tsitsikamma K9 (Knysna se honde-eenheid) Dinsdagoggend ’n Ford-bakkie afgetrek. Dit het ’n vrag pynappels van Grahamstad na George vervoer. Maar onder dié vraggie is ’n Volle 50 kartonne onwettige sigarette ter waarde van sowat R200 000 gevind. Afkoms ’n Bangladesjer (30) is op die toneel gearresteer. Die voorval volg op ’n soortgelyke een verlede Vrydagoggend in Ladismith toe lede van die polisie beslag gelê het op 450 onwettige sigarette ter waarde van sowat R5 000. ’n Man (35) van Ethiopiese afkoms het ’n boete van R2 000 betaal en is vrygelaat. Die polisie het ook Maandagoggend by ’n padblokkade in Langkloof beslag gelê op 63,1 kg dagga met ’n straatwaarde van R85 000 toe ’n Mercedes wat op pad van die Oos- na die Wes-Kaap afgetrek is. Die dagga was in drie sakke in die kattebak. Die cops het ’n 26-jarige man vir die dagga-misdaad gearresteer. Toewyding Genl.maj. Oswald Reddy, die polisiehoof in die Suid-Kaap, het die polisielede in die onderskeie busts geloof vir hul oplettendheid en toewyding om die vervoer van dwelms en onwettige sigarette die hoof te bied. “Hul hoë vlak van toewyding stel ’n voorbeeld van die kaliber beamptes wat ons wil ontplooi om gemeenskappe te beveilig,” het Reddy trots laat hoor. Volgens Reddy sal dié soort operasies voortgaan in ’n poging om dwelmmisbruik te bekamp en die verspreiding van drugs hok te slaan. Volgens Reddy is dit duidelik dat dwelmhandelaars alles in hul vermoë doen om op slinkse maniere arrestasie te ontduik.