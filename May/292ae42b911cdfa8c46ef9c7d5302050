DIT was ’n week waarin die Oos-Kaapse gesondheidsdepartement moes vure doodslaan oor of sy baas gepoep het of nie, en een waarin dit weer ’n struggle was om deur nóg sewe lockdown-dae te kom. Dat Covid-19 die moeder van alle uitdagings vir ons is, word nie betwyfel nie. Die ekonomie staan stil, mense kan weens die inperking nie ’n inkomste verdien nie, en rokers en drinkers word gruwelik uitgebuit ... Vroeg in die week al moes die gesondheids­departement se woordvoerders vure doodslaan toe daar in die sosiale media aangevoer is die LUR vir gesondheid, Sindiswa Gomba, het in ’n TV-onderhoud kliphard gepoep. Die snaakse poep­video is meer as 200 000 keer op die internet geview. ’n Gesondheidswoordvoerder, Sizwe Kupelo, het verduidelik dat ’n “verveelde” persoon Gomba se gestruikel oor woorde soos ’n poepery ge-edit het. Hier volg ander hoogtepunte van uitstaan-stories wat die afgelope week in jou gunsteling-koerant verskyn het: Dinsdag 19 Mei het ons berig oor die drieling Tamlin, Ashlin en Tashlin Lavens wat hul sesde verjaardag agter geslote deure moes vier. Arme oom Jackson Tok (58) is afgeneem waar hy deur die plaaslike cops gedwing word om skofaan te suip totdat hy opgooi daarvan. Dis op video vasgelê en het natuurlik viral gegaan. Tok was besig om te dop, toe die cops op hom afkom. In sy dronkenskap het die arme man steeds gepleit: “Moenie sleg dink van my nie!” Beslis nie vir drie woedende pit bulls wat die arme Lucrecia Abrahams (31) van Eersterivier aangeval het nie. Die vrou se vel is van haar arm afgeskeur en sy het ander lelike bytplekke aan haar been en aan haar sy opgedoen.