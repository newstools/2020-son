’N MAN (39) is in die Vrystaat gearresteer nadat hy onwettige sigarette vervoer het. Volgens brig. Motantsi Makhele, ’n polisiewoordvoerder, is die man Vrydag in Boithuso, Botshabelo, in die Vrystaat gearresteer. Die waarde van die sigarette is sowat R636 800. “Lede van die Boithuso-polisie het die man in ’n panelvan sien ry. Hulle het die verdagte voertuig gevolg en afgetrek en die bestuurder gevra om saam na die polisiestasie toe te ry vir ondervraging. Aanbod “Op pad het hy sy ryding gestop en die cops ’n bribe van R5 000 aangebied.” Volgens Makhele het hy na bewering sy aanbod na R15 000 verhoog as die cops hom sal laat gaan en ook vergesel na sy huis om die geld te gaan haal. “Hulle het hom polisiestasie toe geneem en agt bokse vol sigarette in die vên gekry. Hy is aangekla vir die vervoer van onwettige sigarette en omkopery.” Die polisie het ook beslag gelê op sy vên. – News24