ROBERTSON. – ’n Menigte AllPayers vat die Covid-19 duidelik vir ’n apie. Gister het mense by verskillende OTM’s in lang toue gestaan om hulle oulappie te onttrek. Die regering stip daagliks duidelik uit dat mense asseblief social distancing moet handhaaf. Maar duidelik word daar nie op hierdie belangrike reël ag geslaan nie. Gister het mense vas teen mekaar in die ry gestaan om hul AllPay te onttrek. Sommiges het wel maskers gedra, maar nie die vereiste 1 m-afstand gehandhaaf nie. Daar was ook baie mense wat nie eens ’n masker gedra het nie. Een vrou het glad genies sonder om haar neus in haar arm te druk. Die persoon voor haar het haar toe so ’n vuil corona-kyk gegee. Meter Ander se maskers het weer slap om hul nek gehang. ’n Man heel agter in die ry sê aan Son hy hou by die reëls. “Waarom dra die mense die maskers om hulle nekke terwyl hulle in die lang queue staan?” vra hy. Nigel Brink, wat ook in die ry was, sê hy het die mense voor en agter hom telkemaal mooi gevra om ’n meter weg te staan, maar hulle was min gespin. Nog ’n antie sê sy hou nie van die masker oor haar mond en neus nie. “Ek kan nie. “Dit pla my, want ek is ’n asmalyer en haal klaar moelik asem,” kla sy. Son het mense gevra hoe hulle social distancing ondervind. Die meeste meen die virus is nog nie so heavy in hul dorp nie. ’n Werker by een van die banke in die dorp sê hy sien daagliks hoe mense maak asof hulle regulasies nakom – net om dit dan weer te verslap. Hy meen dan baat dit niemand nie.