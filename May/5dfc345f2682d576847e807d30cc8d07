’N MAN van Port Elizabeth is in Kaapstad gestrand nadat hy van ’n boot afgesit is. Clive Barker sê hy is ’n boat mechanic wat die laaste paar maande op een van die bote in die Kalkbaai-hawe gewerk het. Baker sê hy het in Desember Kaap toe geryloop om werk te soek. Kort nadat hy in die Kaap aangekom het, het hy siek geword. Hy moes twee maande in die hospitaal deurbring. “Kort nadat ek uit die hospitaal ontslaan is, het ek op ’n boot in die Kalkbaai-hawe werk as ’n mechanic gekry. “Verlede week was ons drie dae op die see, waar ons kreef gevang het. Ná die derde dag het ek die eienaar my geld gevra. “Hy het my net ’n skamele R50 in my hand gedruk. “Toe ek hom vra waar my ander geld is, het hy my gesê ek moet gaan. Ek soek nou ’n ander job om geld bymekaar te maak sodat ek terug Port Elizabeth toe kan gaan.” Die boot-eienaar, Chris Newman, sê Barker praat bog en plak op sy boot. Newman sê: “Hy het los werkies vir my gedoen en hy was net een keer saam met die span op die see uit. Hy is nie ’n mechanic op my boot nie. “Hy het geen herberg nie. Ek laat hom op een van my bote slaap. “Die geld wat ek vir hom gegee het, was vir sigarette en nie sy betaling nie. Ek was bekommerd as hy enige iets oorkom, dan is dit my verantwoordelikheid. Ek het geen idee wie sy familie is nie.”