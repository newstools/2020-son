DIE DA het met ’n plan vorendag gekom om verligting te bring noudat inwoners en ondernemings in die Nelson Mandelabaai hulle weens die Covid-19-pandemie in ’n ekonomiese verknorsing bevind. Nqaba Bhanga, DA-leier in die Oos-Kaap, sê die party stel voor die Metro herroep Artikel 29(1) van die Munisipale Finansiële Bestuurswet. Dit bepaal dat die mayor – in die geval van ’n noodgeval of onder uitsonderlike omstandighede – onvoorsiene en onvermydelike uit­gawes moet magtig waarvoor daar in ’n goedgekeurde begroting geen voorsiening gemaak is nie. Hy sê hierdie strategie moet gebruik word om geld weg te beweeg van kapitaal-projekte wat weens die lockdown nie voor die einde van die boekjaar afgehandel sal wees nie – mits sulke projekte nie kritiek is vir basiese dienste nie. Volgens hom moet geen geld beskikbaar gestel word vir onbelangrike politieke spandering nie. Volgens Bhanga stel die party voor voorsiening moet gemaak word vir die verligting van rates en water- en sanitasie charges waar ’n behoefte hiervoor bestaan. Hy sê die party glo nie daar moet ’n blanket relief vir almal wees nie omdat dit ’n baie negatiewe impak op die munisipaliteit se kontantvloei sal hê. Volgens hom stel die party voor dat diegene wat kan bewys dat die lockdown-krisis hul inkomste negatief geraak het om verligting aansoek doen. Bhanga sê net 22,89% van die stad se kapitaalbegrotings was teen Januarie vanjaar bestee. Volgens hom kan van die geld vir infrastruktuur-projekte wat weens die lockdown op groot skaal vertraag word nou vir iets anders gebruik word. Hy sê relief vir rates en munisipale dienste moet oorweeg word op grond van behoefte. Toetse sal help om te identifiseer watter huishoudings, individue en ondernemings se omstandighede as gevolg van die corona-virus-pandemie verander het. Dit sluit in: Bhanga sê voordat enige voorstelle oorweeg kan word, moet die finansiële hoof ’n gedetailleerde oorsig van die spend­ing en finansiële posisie van die Metro voorsien. Volgens Bhanga het die party vertroulike inligting dat die huidige collection rate 83% is. Dit verteenwoordig ’n tekort van R170 miljoen. Bhanga sê die DA sal enige begrotingsvoorstelle fyn deurkyk om te verseker dat die voorgestelde tariefverhogings vir die boekjaar 2020-’21 laag bly. Ingedien Volgens hom stel die party ook voor dat die kapitaal­uitgawes vir die boekjaar 2020-’21 laag bly. Hy sê die bykomende geld kan vir operasionale uit­gawes aangewend word. Luyolo Nqakula, die ANC-leier in Nelson Mandelabaai, sê die DA het geen idees nie. Hy sê die kwessie van ekonomiese verligting was nooit deel van die DA se leksikon nie – totdat die ANC ’n voorstel ingedien het. Nqakula sê van die ANC se voorstelle en aanbevelings vir ekonomiese verligting sluit in: Die ANC stel ook voor: Marlon Daniels, ’n lid van die Patriotic Alliance (PA) en burgemeesterskomiteelid vir ekonomiese ontwikkeling in Nelson Mandelabaai, sê die DA slaap laat. Holistiese Hy sê die PA het lankal reeds aan ’n ekonomiese verligtingsplan begin werk. Volgens hom is dié plan reeds in plek. Daniels het gesê dat die party juis onder meer (B&Bs) en lodges­ aan die hand wil vat omdat hulle business rates­ betaal. Volgens Daniels gaan die PA ’n holistiese benadering volg.