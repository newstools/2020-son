BRAKPAN. – ’n Man is dood en talle ander beseer toe ’n taxi teen die agterkant van ’n trok gebots het. Russel Meiring, ER24-woordvoerder, sê die taxi is erg beskadig en die insittendes het op die toneel versprei gelê. “Die bestuurder van die taxi is op die toneel dood verklaar. “Die ander mense is op die toneel behandel vir ernstige, matige en ligte be­serings. Hulle is na nabygeleë hospitale geneem vir verdere behandeling.” Die saak word verder ondersoek.