DIE corona-virus het nou ook sy kloue by Fidelity ADT in N1-City in Goodwood geslaan. Altesaam vier mense wat in die sekuriteits-groep se kontrole en beheer-kantoor werk is reeds positief getoets vir die virus en sowat 20 wag nog op hul uitslae, verklap een van die vreesbevange werkers. “Ons almal is bang want ons werk saam en ons ry saam werk toe. Die kontrole-kamer het ook nooit toegemaak nie. Ons werk basies elke dag in vrees,” het die werker Maandag vertel. Wahl Bartmann, uitvoerende hoof van die groep, het bevestig dat van sy werkers positief getoets het. Hy sê hulle wag om te hoor of ‘n vyfde persoon positief is. “Die gevalle word deur ons spesiale Covid-19 Joint Operating-komitee. ‘n Gedeelte van die beheerkamer was afgesper vir reiniging en ontsmettingsprosesse. "Alle operations in die area was eers opgeskort tot die department van gesondheid anders besluit het.  Noodoproepe en alarmsseine is deur ‘n ander afdeling oorgeneem,” het Bartmann Dinsdag gesê. Volgens hom is al die ander werkers, wat saam met diegene wat positief getoets het, vir 14 dae in isolasie geplaas. Hulle is ook aangesê om vir screening en toetse te gaan. “Die gedeelte is nou weer oopgemaak en wanneer die werkers terugkeer sal hul koors getoets. Ons sal ook voortgaan om streng hygiene toe te pas. Verder sal on sook ‘n  weeklikse screening by die werk laat doen.”