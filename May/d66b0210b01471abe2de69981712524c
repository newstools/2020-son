VODACOM wil enorme 4G-ballonne gebruik om internet- en selfoondekking na die mees afgeleë dele in die noorde van Mosambiek te bring. Die firma het dié week sy vennootskap met die Amerikaanse tegnologiefirma Loon aangekondig om ’n netwerk van swewende selfoontorings te bou, berig Business Insider. Die ballonne sal in Amerika gebou en gelaunch word en in die stratosfeer (20 km hoog) na Afrika sweef om 4G LTE-netwerkdekking te bied. Dit laat ’n mens wonder hoekom Vodacom nie dieselfde vir ons eie plattelandse streke kan doen nie.