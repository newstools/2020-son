ROKERS se twak is nat, want die land se grootste sigaretvervaardiger, British American Tobacco South Africa (BAT), gaan nie meer voort met sy legal battle om die staat te forseer om die verbod op die verkoop van tabakprodukte, te lig nie. Aan die begin van Mei het BAT die regering se besluit, om met die verbod voort te gaan, as “bisar en ongewoon”, beskryf. In ’n verklaring vandeesweek het die tabakreus gesê hulle het besluit om nie met die regstappe voort te gaan nie, maar sal eerder verdere samesprekings hou met die regering oor die formulering van die regulasies onder die lockdown. BAT sê dat hulle terugvoering gekry het op ’n brief wat hulle aan die einde van April aan die National Command Council gestuur het, wat hulle oorreed om eerder saam te werk om ’n beter oplossing te kry vir alle Suid-Afrikaners, veral ten op sigte van die moontlike kriminele oortreding van 11 miljoen tabakverbruikers se kant af. Die maatskappy het ’n 78% aandeel in die land se wettige tabakmark. Hulle sê egter nie wat in die terugvoeringsbrief staan nie. Die verbod op die verkope van sigarette en tabak het op 26 Maart ingeskop toe die lockdown begin het, en gaan ook voort onder Level 4-regulasies. BAT het weer gesê dat die verbod net die onwettige handelaars help. Hulle voel dat, hoewel die maatskappy die regering ondersteun met die bekamping van die virus, daar ’n sterker en strenger bekamping moet wees om onwettige supply lines van tabak te stop, en dat die heropening van wettige en ’n gereguleerde tabakmark deel van die oplossing sal wees. Dinsdag het die commissioner van SARS, Edward Kieswetter, aan die parlement gesê dat sigarette nog steeds onwettig verkoop word ten spyte van die lockdown. In ’n aparte regstap druk die Fair Trade Independent Tobacco Association (FITA) die regering om die verkoop van wettige tabakprodukte toe te laat. Hul saak sal vroeg volgende week aangehoor word. BAT is nie ’n lid van FITA nie. – News24