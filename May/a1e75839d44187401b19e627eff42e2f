HOME AFFAIRS se amptenare in die Kaap het nie ’n draad werk vandag gedoen nie. En dit is nie omdat die systems weer offline is nie, maar omdat die amptenare vrees vir hul gesondheid. Die werkers het wel opgedaag vir werk, maar het buite die kantore gesit. Hulle vra dat die kantore eers ontsmet en dat almal gescreen moet word. Son verneem verskeie begrafnisondernemers moes voor dooiemansdeur omdraai. Die ondernemers moet ’n doodsertifikaat van die kantore kry. Volgens ’n ingeligte was daar nog geen gevalle van Covid-19 nie. Die werkers sê hulle het gesigmaskers en hand santisers, maar hul  bekommernis is oor daar geen siftingstoetse gedoen word nie. "Wat as van ons kollegas dit klaar het en ons weet nie.” Home Affairs het nog nie op Son se navrae geantwoord nie. Hul kommentaar sal bygewerk word sodra hulle beantwoord. Dié is 'n ontwikkelende storie. 