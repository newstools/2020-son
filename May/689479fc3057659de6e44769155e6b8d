DIE cops in Gelvandale soek na die naasbestaandes van ’n vrou wie se lyk Dinsdag langs Standfordweg in die Baaise Northerns aangetref is. Kol. Priscilla Naidu, ’n polisiewoordvoerder, sê die polisie was omstreeks 19:30 met patrolliewerk besig toe hulle die vrou naby die Cleary Park-verkeerslig gesien lê het. Sy was reeds dood. Oopgemaak Volgens Naidu is geen ooglopende beserings aan die vrou gevind nie. Die vrou was geklee in ’n blou jean en donkerblou top. Haar kop was met ’n scarf bedek. Die polisie het ’n inquest docket oopgemaak. Hulle vra dat enige iemand wat die vrou kan help identifiseer, speursers. Edman Mandeka bel by 041 402 2018 of 078 370 9785. Of bel Stop Misdaad by 086 001 0111.