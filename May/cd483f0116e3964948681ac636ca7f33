DIE Wes-Kaap steier tans onder die corona-virus en teen 13:00 is 102 mense reeds dood. Altesame 5 307 bevestigde gevalle is Sondag teen 13:00 aangemeld. Die minister van gesondheid, dr. Zweli Mkhize, het Vrydagaand gesê meer as die helfte van die mense wat Covid-19 het, is in die Wes-Kaap. Keer Reeds 178 het landwyd weens die virus gesterf. Die ANC in die Wes-Kaap het ook gevra dat vlak 5 weer in die provinsie ingestel word. Danville Smith, ’n parlementslid, sê in ’n verklaring vlak 5 moet weer ingestel word om die verspreiding te keer. Kerry J. Mauchline, ’n waarnemende woordvoerder vir die Wes-Kaapse premier, Alan Winde, sê die Wes-Kaap is in ’n nuwe fase van die pandemie en dit versprei snel.