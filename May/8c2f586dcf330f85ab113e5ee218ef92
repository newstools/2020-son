DIE Comrades Marathon Association (CMA) en KwaZulu-Natal Atletiek (KZNA) en Atletiek Suid-Afrika het besluit om vanjaar se Comrades Marathon te kanselleer. Aleck Skhosana, president van ASA, het gesê: “Om die 95ste uitgawe van die Comrades-marathon te kanselleer, was 'n lang en moeilike besluit om te neem. “Met die ryke geskiedenis van die wedloop, sy kragtige nasiebou-eienskappe en bydrae tot sosiale samehorigheid, sowel as die geweldige ekonomiese impak daarvan, sou dit voortydig gewees het om die wedloop vroeër te kanselleer. “Ons glo egter dat ons gesamentlik die regte besluit geneem het om die gesondheid en veiligheid van alle betrokkenes sowel as die lewens van ons mede-Suid-Afrikaners te beskerm.” Cheryl Winn, voorsitter van die CMA, het ook verduidelik: “Dit is met groot hartseer en berou dat die CMA-raad, in samewerking met ASA en KZNA, hierdie besluit moes neem. “Ons doen dit met die wete dat dit duisende Comrades-hardlopers teleurgesteld sal wees omdat hulle gehoop het dat die wedloop op een of ander manier steeds sou voortgaan. “Ons het gehoop om The Ultimate Human Race uit te stel tot 'n datum nie later nie as einde September (as gevolg van klimaatstoestande. “Die Covid-19-pandemie het egter geen tekens gewys het dat dit in die nabye toekom  gaan verbeter nie. As die CMA is dit ons plig om die gesondheid, veiligheid en welsyn van ons atlete, vrywilligers en belanghebbendes te prioritiseer, daarom sal ons nie vanjaar die land se voorste  wedloop nie kan aanbied nie,” het Winn bygevoeg.