VYF booswigte het Sondag hul gat gesien toe die cops hulle ná ’n gewapende rooftog vasgetrek het. Sers. Majola Nkohli, ’n polisiewoordvoerder, sê Sondag omstreeks 10:45 het drie mans by ’n supermark in A. Tambo-singel in Mandelaville in Kamesh, Uitenhage, ingebars. Volgens Nkohli het een van die booswigte ’n haelgeweer op twee winkelassistente gerig terwyl sy makkers die supermark omgedolwe het. Hy sê die verdagtes het op die vlug geslaan met ’n onvermelde bedrag geld, ’n airtime-masjien en ’n Nokia-selfoon. Hulle het weggekom in ’n beige Toyota Corolla. Die polisie het spoedig gereageer op die klag van sakeroof. Die cops het ’n beskrywing bekom van die getaway-kar en die verdagtes wat na bewering by die rooftog betrokke was. Dié inligting is op alle polisie-kommunikasie-radiokanale gedeel. Nkohli sê oomblikke later het die cops ’n kar gesienwat die beskrywing pas en teen ’n hoë spoed in Mel Brookes-laan in Uitenhage ry. Die cops het die voertuig toe agternagesit. Volgens Nkohli het die cops die kar gecorner en in Nomakhwezana-straat, KwaNobuhle, afgetrek. Hy sê binne die kar het die cops af­gekom op ’n haelgeweer, ’n capgun, ses selfone en ’n backpack waarin kontant en ’n airtime-masjien was. Die vyf insittendes in die voertuig is toe in hegtenis geneem. Hulle is almal 23 jaar oud. Hulle sou na verwagting gister in die Uitenhage-landdroshof verskyn op ’n klag van sakeroof en ’n tweede klag wat verband hou met die verontagsaming van die Rampbestuurswet. Gesteelde Brig. Ronald Kohl, Uitenhage se groepbevelvoerder, het die lede geloof vir hul goeie werk. Hy sê die vinnige polisie-optrede het gelei tot die inhegtenisnemings en recovery van gesteelde items. Kohl sê die lede se efforts gaan nie ongesiens verby nie.