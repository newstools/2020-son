DERRA Drake voel great noudat hy eindelik sy laitie, Adonis, aan die wêreld gewys het. Ek het julle mos onlangs foto’s gewys van die “One Dance”-rapper se tweejarige eersteling met die blonde krulle en die blou ogies. Ek lees op E! hy het saam met sy rapper-tjommie Lil Wayne gepraat oor hoe hy vaderskap ervaar. “Dis vir my great. Dis was net great om dit (die nuus oor sy seun) met die wêreld te deel. Bevry “Ek het net een oggend wakker geword en besluit om dit met die wêreld te deel. Dit was net iets wat ek wou doen. “Ek wil nie voel almal moet ly oor ek die lewenskeuse gemaak het om ’n celeb te wees nie. Ek wou myself daarvan bevry.” Champagne Papi het bygevoeg dat die besluit nie iets was wat hy beplan of met iemand bespreek het nie.