MEGHAN Markle en haar hubby, prins Harry, gaan binnekort ’n boek uitreik waarin hulle baie geheime onthul. Die twee koninklikes het saam met hul joernalis-tjommies gepraat oor ’n tell-all-biografie wat handel oor hul dramatiese departure vanuit die Britse monargie, asook hul nuwe lewe as “doodgewone” mense. Die skrywers van dié biografie, Finding Freedom: Harry and Meghan and the Making of a Modern Royal Family, het ’n onderhoud saam met Meghan en Harry gedoen voordat hulle verhuis het na Kanada en dan daarna na Los Angeles. Pryk Dey Street Books, uitgewer van die biografie, sê dit gaan oor baie meer as net die onthulling van die onbekende besonderhede van Harry en Meghan se lewe. Op die voorblad van die boek pryk Harry en Meghan in ’n foto waar hulle die graafskap Sussex in Oktober 2018 besoek het. Page Six sê ons sal eers 11 Augustus die biografie onder oë kan kry.