COPS van die Roodepan cop shop in Kimberley sit met rooi gesigte nadat hulle twee kollegas moes toekap. Brig. Mohale Ramatseba, polisiewoordvoerder, sê twee cops en ’n medepligtige was by ’n sakeroof betrokke. “Hulle het ’n tuck shop bestorm en die eienaar beroof van ’n onbekende bedrag geld en 25 cartons sigarette. “Die drie verdagtes is gearresteer. Hulle het reeds in die hof verskyn.” Die twee cops is by die Roodepan cop shop aangekeer. Die medepligtige is by sy huis te Roodepan vasgetrek. Die geld wat geroof is, is ook daar gevind. Lt.genl. Risimati Peter Shivuri, polisiekommissaris van die Noord-Kaap, betreur die voorval. “Polisie­lede sal ook met die volle mag van die gereg te doen kry as hulle hulle aan sulke misdade skuldig maak. “Die SAPD in die Noord-Kaap sal alles in sy vermoë doen om te verseker dat sulke vrot appels tronk toe gestuur word.” Die twee wou na bewering die cops met geld omkoop om hulle te laat gaan. Die waarde van die entjies is op R120 000 bereken. Die entjies en R15 900 kontant is gekonfiskeer. Lt.kol. Sandra Boshof, stasie­bevelvoerder in Kathu, het die cops geloof vir hul oplettendheid en waaksaamheid.