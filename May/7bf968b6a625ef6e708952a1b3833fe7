JY HOEF nie ’n sokker-fan te wees om te weet Kaizer Chiefs is sonder twyfel een van Suid-Afrika se grootste brands en klubs nie – vir die laaste 50 jaar. Enige laitie wat van sokker gehou het, het Chiefs support en drome gekoester om vir hulle uit te draf. Waarom? Omdat die klub reeds destyds goed bemark is op en van die veld af. Dis ook belangrik om te noem die spogspan van Soweto se sukses deur die jare is tot ’n groot mate op Kaapse sweet en bloed gebou. Dít omdat daar altyd ’n Kaapse connection was wat Chiefs se Ikazi flavour meer opgespice het met talent van die ghetto. Maar nie baie Kapenaars het die voorreg gehad om die Ama­khosi te verteenwoordig nie. Son op Sondag rol die klok terug om met van die bevoorregte spelers te gesels oor hul magical moments in die goud-en-swart van Chiefs. 