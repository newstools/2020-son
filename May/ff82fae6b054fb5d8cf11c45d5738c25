SIGARETTE ter waarde van R750 000 is Donderdagaand in Bellville gekonfiskeer. Die metropolisie het om 23:00 patrolleer toe hulle 'n commotion agter 'n wit aflewerinsvoertuig in Durbanweg opgemerk het. Ruth Solomons, 'n metropolisie-woordvoerder, sê toe die beamptes stop om ondersoek in te stel, het die groep by 'n nabygeleë perseel ingehardloop. Beamptes het 15 bokse Richman-sigarette agter in die voertuig gevind. "Nie een van die persone wou eienaarskap van die sigarette of die voertuig vat nie, daarom het beamptes die sigarette gekonfiskeer en dit by Bellville-polisiestasie as verlate ingeboek," se Solomons. Intussen het metro cops 'n 24-jarige man gearresteer in Bishop Lavis vir die onwettige besit van 'n vuurwapen. Die arrestasie is uitgevoer nadat hulle 'n tip-off van die gemeenskap gekry het. Hulle het 'n 9mm-Z88-pistool en 12 rondtes ammunisie gekonfiskeer. Solomons sê Vrydagoggend net voor 08:00 het lede verbonde aan die K9-eenheid 'n wit Toyota Corolla by 'n roadblock op die N2 naby Khayelitsha gestop. "Die bestuurder kon nie 'n rybewys  wys of 'n rede gee waarom hy op pad was. Toe beamptes die registrasienommer teen die disk met die voertuig vergelyk, het hulle gevind dat dit nie ooreenstem nie. Daar is bevind dat die voertuig as gekaap in Langa aangemeld is," sê sy. Drie verdagtes tussen die ouderdomme van 24 en 29 jaar oud is gearresteer vir die besit van 'n gesteelde voertuig.