KYLIE Jenner en haar ouer suster Kendall dans saam in ’n musiekvideo waar groot sterre sing om geld in te samel vir die First Responders Children’s Foundation. Kylie (22) dip die 24-jarige Kendall in dieStuck With U-musiekvideo. Justin Bieber en Ariana Grande het die eerste van ’n reeks songs uitgebring wat deur hul bestuurder, Scooter­ Braun, bestuur word. Ander sterre soos Demi Lovato, Gwyneth Paltrow en haar man, Brad Falchuk, Mila Kunis, Ashton Kutcher en Michael Bublé en sy vrou, Luisana, is ook op die musiekvideo te sien. Organisasie Kylie se deel is by haar mansion in Holmby Hills, Los Angeles, geskiet. Sy en Kendall is daar saam in afsondering. Die profyt wat uit die streaming gemaak word, gaan na die First Responders Children’s Founda­tion. Die organisasie bestaan reeds ’n volle 19 jaar. Justin se vrou, Hailey Bald­win, is saam met hom in die musiekvideo. Die mooie Ariana is steeds single en sy verskyn saam haar honde daarin. – DailyMail