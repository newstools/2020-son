GEVALLE van Covid-19 is onlangs by ses klinieke in die Wes-Kaap bevestig. Met meer as 5 000 aktiewe gevalle en meer as 150 sterf­gevalle verwant aan Covid-19, bly die Wes-Kaap die swaarste getref in die land. Die provinsiale gesondheidsdepartement waarsku meer infeksies is te wagte op enige plek waar ’n klomp mense bymekaarkom – soos klinieke. Luidens ’n persverklaring van die gesondheidsdepartement word veiligheid- en skoonmaak-protokolle gevolg by die fasiliteite wat geraak is “om te verseker dienslewering duur voort.” Die statement haal die provinsiale gesondheidsminister. dr. Nomafrench Mbombo, aan, wat verduidelik: “Namate die patroon van die verspreiding van die corona-virus ontwikkel, het dit duidelik geword dat nuwe clusters van ontsteking gekonsentreer is om plekke soos klinieke, waar baie mense bymekaarkom vir noodsaaklike dienste. “Gesondheidsfasiliteite is ook plekke waar baie mense bymekaarkom en ons het in die laaste paar dae verskeie positiewe gevalle onder gesondheidswerkers in die provinsie gevind.” Dié gesondheidsfasiliteite is die Distrik Ses-daghospitaal in die Kaapse middestad, die Dunoon­-daghospitaal, die Matthew Goniwe-kliniek in Khayelitsha, die Retreat-kliniek, die Dr Abdurahman-daghospitaal en die Valkenberg-hospitaal. Natalie Watlington, woordvoerder van die departement, het bevestig dat drie personeellede in Dunoon positief getoets is en huis toe gestuur is vir self-isolasie. By Son se aankoms Vrydagoggend was die Dunoon-daghospitaal reeds weer oop vir Covid-19 toetse en ander algemene gesondheidsdienste.