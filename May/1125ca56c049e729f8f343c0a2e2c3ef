VERSKEIE bisarre voorvalle het in Amerika voorgekom nadat van die state hul Covid-19 lockdown-regulasies laas week verslap het. Die ernstigste voorval het in Michigan gebeur toe ’n winkel se security guard doodgeskiet is. Aljazeera.com berig ’n vrou, haar man en seun is aangekla van die moord op die security. Die vrou en haar dogter het Vrydag by die Family Dollar-winkel gaan shopping. Die wag, Calvin Munerlyn (45), het die dogter toegang tot die winkel geweier omdat sy nie ’n masker gedra het nie. Volgens die county-aanklaer, David Leyton, het die vrou, Sharmel Teague (45), met Munerlyn gestry voordat sy die winkel verlaat het. Sy het later teruggekeer met haar man, Larry Teague (44), en seun Ramonyea Bishop, (23). Getuies sê Bishop het die sneller getrek en die wag agter in die kop geskiet. Teen gister was die man en seun steeds op vrye voete. In nog ’n voorval in Michigan is ’n morsige man gearresteer nadat hy sy snotneus aan ’n winkelassistent se arm afgevee het. Die polisie het gesê die man was Saterdag sonder ’n masker in ’n Dollar Tree-winkel toe die assistent hom daaroor aanspreek, berig NBC. Video clips wys hoe die morsige ou na haar stap en sy neus aan haar arm afvee voordat hy wegstap. Hy het daarna weggejaag in ’n wit Ford, maar is later gearresteer. Inwoners van Michigan word verplig om maskers binne winkels te dra. In Texas is ’n park ranger in ’n dam water gegooi toe hy besoekers vra om social distancing-reëls te gehoorsaam. ’n Omstander het die voorval Vrydag op sy selfoon vasgelê. Die besoekers was besig om onwettig te drink en te rook by Lake Austin se Commons Ford Metropolitan Park by. Geval Die ranger het hulle gevra om social distancing toe tepas, maar een ou het nie daarvan gehou nie en die wetstoepasser in die water gestamp. Luidens MailOnline het die man, Brandon Hicks (25), ook in die water geval. Hicks het weer uitgeklim en te voet gevlug, maar is later gearresteer.