NÁ NET ’n bietjie meer as 48 uur sedert die permit vir vrye langafstand-passasier-travel toegelaat is, het klagtes van massiewe prysverhogings deur beide bus- en taxi-operateurs begin kop uitsteek. Desperate passasiers word erg uitgebuit. Baie passasiers het vir werk vanuit die Oos-Kaap na ander provinsies begin stroom. Unathi Binqose, woordvoerder vir die Oos-Kaapse LUR vir vervoer, veiligheid en skakeling, Weziwe Tikana-Gxothiwe, sê vervoerkoste het die hoogte ingeskiet. Die mense is gestrand en moet terugkom by hul werk in ander provinsies. Hy sê net werkers wat moet teruggaan na ’n werkplek in ’n ander provinsie, mag na ’n ander provinsie reis. Hy hoop mense sal nie dié vergunning misbruik nie. Binqose sê indien daar ’n vermoede is dat iemand op pad is om by vriende te gaan kuier, sal vrae gevra word. Met betrekking tot die massiewe prysverhogings sê Binqose van die gegriefde passasiers het onmiddellik die provinsiale departement van vervoer se call centre gebel, terwyl ander die onwettige praktyk in die sosiale media expose het. Gewaarsku Hy sê Tikana-Gxothiwe het dié wat deelneem aan hierdie onwettige praktyk ferm vasgevat. Volgens haar kom dié optrede neer op uitbuiting. Sy het gewaarsku wetstoepassingsbeamptes sal gedwing word om op te tree. Tikana-Gxothiwe het ook taxi-organisasies en liggame wat langafstand-busse bestuur, gewaarsku. Sy het gesê sy stem nie saam met ’n praktyk waar mense wat klaar platsak is verder uitgevreet word nie. Tikana-Gxothiwe het gesê toe Fikile Mbalula, minister van vervoer, level 4-aanpassings aangekondig het, was hy duidelik. Hy het juis gesê die praktyk van uitbuiting sal nie geduld word nie. Tikana-Gxothiwe het gesê ’n beroep word op mense gedoen om die reëls en regulasies te gehoorsaam. Sy het ’n beroep op pendelaars gedoen om hul receipts te hou as dit uitbuiting kan bewys en om dit te rapporteer aan beide wetstoepassers en die National Consumer Commission. Tikana-Gxothiwe het ook onderneem om te praat met beide die South African Na­tional Taxi Council en busmaatskappye wat hulle skuldig maak hieraan.