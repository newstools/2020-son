AS JY ’n liefhebber is van glamorous outfits, feisty attitudes en kwaai dance moves, moet jy nie The Carters se heel eerste aanlyn danskonsert misloop nie. Matthew Poole, wat dié gewilde Beyoncé-dansgroep ses jaar gelede gestig het, verduidelik hulle het ons hulp nodig nadat die pandemie veroorsaak het dat al hul gigs gekanselleer is. “Ons is onlangs gekies om Suid-Afrika op die Chinese Nuwejaarsfees in Hongkong te gaan verteenwoordig. “Maar toe ons daar kom, is ons weer teruggestuur, want die corona-pandemie het toe pas daar uitgebreek. “Toe ons weer by die huis kom, is ons gig by die Cape Town Carnival ook gekanselleer en so ook die res van ons gigs vir die jaar. “Hierdie aanlyn konsert is ons eerste gig van die jaar en ons vra dat julle ons moet ondersteun.” Die dansers is die gereelde dansgroep vir die programme The Expresso Morning Show & Afternoon Express Show. Hulle sê hulle het ’n spesiale show vir ons beplan. “Ons doen gewoonlik rou­tines van Beyoncé waarby ons ons eie style bywerk. “En ons gaan dit weer hierdie keer doen, met die glitzy outfits en al. “Maar daar is ook ’n twist. In die konsert gaan ons tussen ons vir Beyoncé uitbeeld én ’n ander gewilde sangeres wat ook kwaai kan dans. Dit gaan ’n belewenis wees, want ons gaan ons beste dance moves uithaal en wys. “Ons gaan ook die Carters aan almal voorstel en ons rou ervaring te midde van die lockdown saam met julle deel.” Saam met The Carters gaan daar ’n rapper optree, asook ’n kontemporêre danser wat die kollig gaan laat val op gendergeweld teenoor vroue. The Carters het al opgetree saam met groot name in die bedryf soos Jimmy Nevis, Katlego Maboe, Niniola, Busiswa, DJ Zinhle, Tamara Dey, Prince Kaybee, Khanyi Mbau en die choreograaf en Idols SA judge Somizi Mhlongo. Sodra jy vir jou kaartjie betaal het, sal jy ’n direkte link na die konsert kry.