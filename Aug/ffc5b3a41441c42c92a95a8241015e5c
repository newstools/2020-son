TER viering van Vrouedag het ‘n groep vroue-aktiviste van talle dele van Kaapstad by Athlone-stadion teen geslagsgebasseerde-geweld en kindermishandeling betoog. Lucinda Evans van One Billion Rising, wie die betoging gereël het, sê: “Ons wil aan die oortreders sê ons sien jou, en ons sal jou in die hof sien. “Vandag gaan aan die kinders. Die kinders van die land, die gemeenskap en die kinders wie slagoffers is van die gruwelike dade.” Volgens SABC word die betoging by die stadion gehou omdat dit naby die studio is van ‘n bekende Kaapse musikant wie onlangs op aanklag van verkragting gearresteer is. Na bewering het hy sy jong manlike studente oor talle jare gegroom en verkrag. Die verdagte, wie in opdrag van die hof nie geidentifiseer mag word nie, sal einde Oktober weer in die hof verskyn.