MAAHIER Davids, coach van Cape Umoya United, sal met niks minder tevrede wees nie as om sy span se Nasionale Eerste Liga (NFD)-status vir volgende seisoen te verseker. Dié jong afrigter ervaar tans die hardships van die sogenaamde graveyard-liga eerstehands. Dis dieselfde liga waarteen die ervare en bekende coach Zeca Marques destyds uitgevaar het. Marques het een keer selfs gesê daar is “geen jus­tice” in dié liga nie. Die 38-jarige Davids het die leisels oorgeneem nadat Dominic Isaacs gepos is. Davids sê hy wil nie bespiegel oor wat regtig Sondag in die Sugar Ray Xulu-stadion in Durban gebeur het toe Umoya teen Real Kings gespeel het nie. Onregverdig Danksy Levy Mashiane en Sedwyn George se doele het Real Kings met 2-0 gewen. Daar is baie vrae rondom dié game, maar Davids vat sy pak soos ’n man, al is dit hoe onregverdig, sê hy. Talle meen dat skeidsregters, veral in die NFD, eenogig is en dat Kaapse spanne altyd deurloop. “Ek wil nie juis betrokke raak by wat regtig gebeur het nie,” verduidelik Davids. “Dis dieselfde as toe ons in Desember in Kaapstad teen die Kings gespeel het. “Ons het nietemin goed gespeel. Ons mood is goed en dis goed om die eerste wedstryd uit die pad te kry.” Dis nou ná ’n onderbreking van meer as vier maande weens die Covid-19-pandemie. Met nog ses wedstryde oor meen Davids daar is geen rede vir sy 12de geplaaste Umoya (28 punte) om nou al oor sy skouer te begin loer oor moontlike relegasie nie. Die span is egter net ses punte weg van die relegasiemoeras. Stryd Umoya pak die relegasie- bedreigde Mbombela United (23 punte) vandag op die Universiteit van Johannesburg se Soweto-kampus. Die Kaapse span sal moet seker maak hy kry minstens ’n punt uit dié stryd. Dit sal Umoya versterk in sy aanslag om sy NFD-status te behou.