ALAN Kruger is die nuwe afrigter van die Suidwestelike Distrikte (SWD) se provinsiale krieketspan. Rudy Claassen, president van die unie sê Kruger se aanstelling was ? eenparige besluit. “Ons wil hom welkom binne ons geledere van die  SWD-krieketfamilie en vertrou dat hy SWD Krieket tot nuwe hoogtes sal neem,” het Claassen gesê. Kruger (39) is ? voormalige Griekwas en Knights franchise speler en neem die leisels by Baakier Abrahams, wat die span vir drie jaar gebrei het. Abrahams is nou die hulpafrigter van die Oos-Kaapse Warriors. Kruger het in 2015 as speler uitgetree en hom sedertdien tot  afrigting gewend. Hy het onder andere die poste as van Hoëprestasie afrigter en die o.19–afrigter by die Griekwas beklee. Hy het ook die  Knights vanaf 2018-2019 afgerig. Volgens Albertus Kennedy, uitvoerende hoof van die SWD, was daar talle aansoeke van oral in die land. Die unie was egter baie beïndruk met Kruger se voorlegging tydens sy onderhoud. “Ons het baie goeie aansoeke gekry, maar Kruger se ondervinding wat hy in sy vorige poste opgedoen het was deurslaggewend,” het Kennedy gesê. Intussen het Kennedy bygevoeg dat daar volgens beplanning ie  vooruitsig vir provinsiale krieketspanne om in Oktober na die oefenveld  terug te keer.  