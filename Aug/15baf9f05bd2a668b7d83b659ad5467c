ROZEL BOTHA, 'n gehoorgestremde vrou van Worcester se moordenaar is tot lewenslank tronkstraf gevonnis. Bathandwa Bottoman is aan die 45-jarige Botha se moord, asook huisbraak met die opset om te roof, skuldig bevind. Afgesien van die lewenslange vonnis is hy ook 15 jaar tronkstraf gegee vir die ander misdrywe, wat gelyktydig sal loop. Eric Ntabazalila, 'n woordvoerder vir die nasionale vervolgingsgesag, sê: "Bottoman het Botha op 17 Augustus 2019 agtervolg toe sy by die hekke van haar woonstelblok inry en na haar woonsteldeur ingegaan het. "Daar is kos en geld van Botha geeis. Botha het hom toe weggejaag en die deur toegemaak. Bottoman het egter die deur oopgeskop en haar aangeval." Bottoman het onder meer ook items uit Botha se woonstel gesteel. Staatsaanklaer Ntsoaki Mabiletse het ter verswarende vonnis aangevoer dat die misdaad swaarder weeg as die beskuldigde se persoonlike omstandighede en dat die enigste geskikte vonnis lewenslange gevagenisstraf is. Mabiletse sê: "Die beskuldigde het die intention gehad om Botha dood te maak toe hy by haar woonstel ingebreek het. Indien hy nie die bedoeling gehad het nie, sou hy net weggestap het. "Haar dood was onnodig. Sy was defenseless en hy het haar blindelings gelem en nie omgegee hoeveel keer nie. En dit omdat sy geweier het om hom kos en geld te gee." Die staat het aangevoer dat dit die hof se plig is om vroue te beskerm. Ntabazalila noem dat die hof met die staat se argument saamstem.