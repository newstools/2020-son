KOBUS van Wyk kan dalk sy laaste wedstryd vir die Huricanes misloop as hy nie genoegsame redes kan verskaf oor hoekom hy nie meer as 'n geelkaart vir 'n gevaarlike duikslag moes otnvang nie. Van Wyk is uitgewys vir ’n beweerde boorvat tydens Saterdag se Superrugby Aotearoa-kragmeting teen die Chiefs in Wellington. Daar word beweer dat die Suid-Afrikaanse boorling en vleuel van die Hurricanes Reël 9.18 oortree het. Luidens dié reël mag ’n speler nie ’n teenstander van die grond af lig en dan die teenstander op sy kop, nek of bolyf op die grond laat val nie. Die skeidsregter in Saterdag se wedstryd, James Doleman, het Van Wyk met ’n geel kaart gestraf vir dié voorval in die 36ste minuut. Nadat beeldmateriaal van die game ondersoek is, het die wedstrydkommissaris - volgens sy mening - gevoel dat Van Wyk met minstens ’n rooi kaart daarvoor gestraf moet word. Van Wyk se saak is Maandag deur Sanzaar (beheerliggaam0 se komitee vir vuilspel aangehoor. Vir so ’n saak moet die persoon wat beskuldig word voor die komitee verskyn, skuldig pleit en die boete/straf aanvaar wat deur die komitee voorgestel word. Sou Van Wyk geskors word, beteken dit hy sal nie in Saterdag se wedstryd teen die Highlanders en Dunedin vir die Hurricanes kan speel nie. Dié voormalige vleuel van die Sharks en Stormers is op pad Engeland toe, waar hy vir die Leicester Tigers in rugby se Engelse Premierliga te speel. 