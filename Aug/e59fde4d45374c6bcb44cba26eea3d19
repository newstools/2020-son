’N MAN het op Google Maps se Street View gesien sy vrou jol. Dié ou van Lima in Peru was baie hartseer toe hy op Google Maps ingaan en sy vrou sien waar sy in die openbaar op ’n bankie sit. ’n Vreemde man lê op die bankie met sy kop op haar skoot. Geskei Al was sy vrou se gesig geblur, het hy haar aan haar klere uitgeken. Die foto’s van haar en haar skelmpie het viral gegaan. Hy het die foto aan haar gewys en haar gekonfronteer. Sy’t erken sy en haar skelmpie het ’n verhouding aan. Sy en haar man is toe geskei. – Mirror.co.uk