MERCEDES is weer op koers om 'n goeie Spaanse Formule Een Grand Prix te beleef. Dit nadat Lewis Hamilton en Valtteri Bottas Saterdag weer te vining was vir die res van die motors in die kwalifisering vir Sondag se wedren in Barcelona. Hamilton het sy 92ste eerste wegspringplek van sy loopbaan behaal en sy vyfde by die Spaanse GP. Hoewel daar vooraf baie van die hitte en die Mercedes se tyre-gebruik gemaak is, het die twee swart motors nooit hiermee 'n probleem gehad in kwalifisering nie. Die Red Bull-renjaer Max Verstappen het wel probeer om die eerste podium-plek los te jaag, maar moes weer - soos laas week - met derde plek op die wegspring grid tevrede wees. Sy spanmaat Alex Albon kon net sesde plek behaal. Die Racing Point-renjaer Segio Perez wat teruggekeer het nadat hy positief getoets is vir Covid-19 twee weke gelede, het goed gevaar om die vierde wegspringplek in te neem. Racing Point het verder beindruk met Perez se spanmaat Lance Stroll wat net agter hom gaan begin in vyfde plek. Die Ferrariâ€™s het weer gesukkel met Sebastian Vettel wat weer nie al die kwalifiseringsrondes kon voltooi nie en gemeet aan sy vinnigste tyd in die 11de plek gaan wegspring. Vettel se spanmaat Charles Leclerc kon sy Ferrari ook net tot negende plek stuur. Sondag se Spaanse Grand Prix begin 15:10 en word regstreeks op SuperSport 6 uitgesaai. 