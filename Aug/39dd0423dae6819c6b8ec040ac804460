COPS in die Strand ondersoek ’n moordklag nadat ’n man (36) in die woonbuurt Rusthof doodgeskiet is. Volgens die polisie het die voorval verlede Maandag omstreeks 00:05 in 10de Straat plaasgevind. Die polisie het Donovan Damon in ’n plas bloed gevind. Reddingswerkers van die metro-nooddiens­te was gou op die toneel. Wond Hulle het alles in hul vermoë gedoen om Damon aan die lewe te hou, maar hy is op pad na die hospitaal dood. Son verneem Damon is vyf keer geskiet. Hy het ’n wond aan sy kop en nek gehad, asook drie aan sy bors. Die moontlikheid dat die aanval bendeverwant is, word ondersoek. Mense met inligting word versoek om lt.kol. Franklin Plaatjies te bel by 082 469 3359.