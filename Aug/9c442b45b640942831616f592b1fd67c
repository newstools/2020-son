DIS nie net die UEFA Champions League wat terug is nie. Die Europa League is reeds vanaand in aksie. Vyf tweede been-wedstryde vind vanaand plaas om te bepaal wie vir die kwarteindronde gaan kwalifiseer. Manchester United het reeds 'n goeie voorsprong na hulle met 5-0 teen LASK in hul eerste been gewen het. Bayer Leverkusen het ook 'n voorsprong van 3-1 oor Skotland se Rangers. Die Red Devils se manager Ole Gunnar Solskjær mik nou om sy eerste titel te wen. United is goed op dreef veral met Mason Greenwood en Bruno Fernandes wat witwarm is voor die doelhok. “Die volgende stap vir United is om 'n titel te wen,” het Solskjær aan Sky Sports gesê. Die oorblywende twee wedstryde is tussen spanne wat nooit hul eerste been gespeel het nie, maar sal nou net in 'n eenmalige wedstryd speel vir kwalifikasie wat in Duitsland sal plaasvind. Daardie wedstryde is Inter Milaan teen Getafe en Sevilla teen Roma. Sodra die vier wedstryde in die ronde van 16 beslis is, skuif die Europa League-asksie na Duitsland vir die aanvang van die kwarteindronde, wat almal as enkel-uitspeelwedstryde gespeel sal word namate hoe dinge vorder vir die eindstryd op 21 Augustus. Die wedstryde sal verdeel word tussen vier stadions regoor die land: Stadion Köln, MSV Arena, Dusseldorf Arena en Arena AufSchalke. Manchester United teen Lask begin 20:55 op DStv-kanaal 203.