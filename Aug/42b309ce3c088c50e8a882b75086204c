DIE voormalige minister van finansies, Trevor Manuel, weier om verskoning te vra oor sy uitlatings dat die ANC die land vir drie vermorste dekades regeer het. Die uitlatings is na bewering tydens 'n webinaar gemaak. Manuel sê aan TimesLive hy het eintlik 10 vermorste jare bedoel en verwys daarmee na pres. Jacob Zuma se twee termyne as president. "Voor die 10 vermorste jare en voor Polokwane kan jy sien wat in die ekonomie gebeur het. Daar was groei, daar was werkskepping," sê  Manuel. Manuel sê ook dat nie almal in die ANC korrup is nie. "Laat ek ook aan die sekretaris-generaal van die ANC sê  dat nie ek, my familie of enigeen wat ek ken besigheid met die regering doen nie. "Dit is nie so dat almal in die ANC besigheid met die regering doen nie. Dalk is dit van toepassing in sy kringe, maar dit is nie van toepassing op die meerderheid van die regering nie."  - TimesLive