Terwyl Suid-Afrikaners vandag Vrouedag vier, gebruik die Springbok-vrouekaptein, Nolusindiso Booi, die geleentheid om haar spanmaats aan te moedig om positief te bly en hard te werk. Dit met die oog op die wêreldbekerrugbytoernooi in 2021 in Nieu-Seeland. Die Springbok vrouespan het 'n opwindende 2020-seisoen gehad, met die Rugby Africa Women's Cup en 'n jaareindtoer na Europa, maar hul wedstryde is weens die Covid-19-pandemie gekanselleer. Booi erken hul onvermoë om vanjaar rugby te speel is nie ideaal vir voorbereiding vir die wêreldbeker nie. Sy bly egter gefokus om steeds gemotiveerd te wees voor die internasionale skouspel. Die extravaganza van 2021 - wat van 18 September tot 16 Oktober in Nieu-Seeland sal plaasvind - is die Springbok-vroue se vierde wêreldbekerrugby-toernooi. Dit sal ook die eerste keer in sewe jaar wees dat dit, sedert die 2014-toernooi in Frankryk, aaangebied word. Booi noem: "Dis ongeëwenaarde tye, en hoewel hierdie uitdaging anders is as die ander wat ons teëgekom het, is my boodskap aan die span dat die pandemie nie 'n hindernis moet wees om ons doelwitte te bereik nie." Sy voeg by: "Ons het volgende jaar 'n groot taak, wat toewyding en dissipline verg in alles wat ons doen, daarom is dit belangrik dat ons positief bly en dit toelaat om ons sterker te maak. "Diamante word gevorm onder die uiterste drukomstandighede, en ek wil graag hê dat die span dit in gedagte hou moet hou wanneer ons as span weer saam is." Booi is ook vol vertrou oor haar terugkeer tot aksie, nadat sy die 2019-seisoen 'n operasie misgeloop het om aan 'n gebreekte voet te herstel. Sy noem dat sy nou dieselfde oefenprogram as haar spanmaats kan volg. "Dit is wonderlik om weer voluit te kan oefen. "Die afgelope jaar was baie uitdagend, maar na my rehabilitasieprogram en al die harde werk om tot op hierdie punt te kom, sien ek uit daarna om weer op die veld te kom wanneer rugby hervat word." En vir al die vroue van Suid-Afrika op Vrouedag is Booi se boodskap: "Bly positief en ondersteun mekaar."