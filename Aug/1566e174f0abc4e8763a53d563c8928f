RUBGY fans sal op 2 September in ’n loting moet aansoek doen vir kaartjies om die Britse en Ierse Leeus se games volgende jaar dop te hou. SA Rugby (Saru) het Dinsdag ’n verskeidenheid prysopsies vir die publiek beskikbaar gestel. Volgens die organiseerders het hulle ’n balans getref met die pryse vir die grootste sportbyeenkoms in Suid-Afrika sedert die FIFA Sokker World Cup in 2010. Saru glo hulle het dit so bekostigbaar as moontlik gemaak. Die goedkoopste kaartjie is R100 terwyl gasvryheidspakkette vir alle wedstryde van R2 495 (BTW uitgesluit) vir ‘n Woensdagwedstryd tot R8 995 (BTW uitgesluit) vir ’n toetswedstryd sal kos. Die toer van agt wedstryde strek oor vyf weke oor ses stede. Dit skop op 3 Julie 2021 in Kaapstad af. Jurie Roux, uitvoerende hoof van SA Rugby, het Dinsdag in ’n verklaring gesê: “Die goedkoopste kaartjies is vergelykbaar met wat dit 12 jaar gelede gekos het toe die Leeus laas hier was. “Maar wat baie anders is, is dat ons vier vlakke van pryse vir alle wedstryde ingestel het – in teenstelling met die laaste keer. “Ons het ’n verskeidenheid prysopsies vir die publiek beskikbaar gemaak. ’n Gesin van vier kan byvoorbeeld ’n wedstryd teen een van die franchisespanne teen R1 000 in totaal betaal. Vir ’n wedstryd in Port Elizabeth of Nelspruit sal hulle R400 betaal. “Dit is ’n kommersiële geleentheid wat een keer in ’n dekade kom. Ons sal uiteraard graag die kommersiële geleentheid met die buitengewone aanvraag maksimeer. Terselfdertyd was ons sensitief vir die Suid-Afrikaanse ondersteuners en het dus met bekostigbare pryse vorendag gekom sodat ondersteuners kan sien hoe die beste van ons plaaslike spanne die Leeus aandurf.” Kaartjiepryse vir wedstryde teen die Stormers in die Kaapstad-stadion, die op Kings Park in Durban en die Bulls op Loftus Versfeld, wissel van R250 tot R600. Kaartjies vir wedstryde in die middel van die week teen ’n SA Uitnodigingspan in Port Elizabeth en teen ’n SA ‘A’ span in Mbombela-stadion, is selfs goedkoper. Dit wissel van slegs R100 tot R350. Die goedkoopste toetswedstrydkaartjie is R500. Dit is minder as die prys van ’n kaartjie vir ’n Springboktoets in 2019 – en styg tot R1 250 en R2 000 tot die beste prys van R3 000. Volgens Roux sal die meerderheid van die kaartjies vir Suid-Afrikaanse inwoners beskikbaar wees. “Die Britse en Ierse Leeus is uniek omdat hulle slegs een keer elke twaalf jaar Suid-Afrika besoek. “Ons sien uit daarna om hul duisende aanhangers met die warm Suid-Afrikaanse gasvryheid te verwelkom,” sê Roux. “Suid-Afrika is die tuiste van die wêreldkampioen, Springbokke, en die Leeus sal moet weet dat hulle in ons agterplaas is. Meer kaartjies is beskikbaar vir plaaslike fans as vir oorsese fans. Ons wil hê dat die army van groen die see van rooi oorheers.” Roux het benadruk dat kaartjies nie by wedstryde by provinsiale unies of by gewone winkelsentrums beskikbaar sal wees nie. As iemand ’n aanlynadvertensie vir Lions-kaartjies beantwoord, loop hulle die gevaar om bedrieg, uitgebuit en kaartjiesloos te wees. Suid-Afrikaners word aangemoedig om slegs die webwerf www.lionstour2021.co.za voor 17 September 2020 te besoek om vir kaartjies te registreer.