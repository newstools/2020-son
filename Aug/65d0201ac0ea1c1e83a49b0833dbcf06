'N VEROORDEELDE verkragter is in die hooggeregshof in Limpopo drie keer lewenslank tronk toe gepos. Hy is deur 'n regter gevonnis nadat Tlou Mpebe skuldig bevind is dat hy drie vroue verkrag het. Mashudu Malabi-Dzhangi, 'n woordvoerder van die nasionale vervolginggesag (NPA) in Limpopo, sê twee van die slagoffers was tieners en die eerste verkragting het reeds in 2012 gebeur. "Hy het die meisie in die bosse ingesleep en verkrag. Toe hy klaar was het hy sy selfoon vir die meisie gegee om haar ma te bel. "Die ma het haar dogter kom haal, sonder om te weet dat die dogter verkrag was. Die ma het eers later van die voorval gehoor." Volgens Malabi-Dzhangi was die tweede slagoffer 'n 14-jarige skoolmeisie. "Mpebe is in 2017 gearresteer toe die derde slagoffer hom uitgeken het." – Jacaranda FM