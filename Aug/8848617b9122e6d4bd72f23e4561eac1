DIE Noord-Suid-kragmeting is ’n gulde geleentheid vir die spelers om te wys waartoe hulle in staat is. Só het Ian Foster, afrigter van die All Blacks, gesê oor die spesiale game wat vir Saterdag 29 Augustus in Nieu-Seeland beplan word. Foster, Grant Fox en John Plumtree het die groepe vir dié game gekies. Die All Blacks se hulpafrigters sal die spanne afrig, terwyl Plumtree en Scott McLeod die leiding neem van die Noorde en Brad Mooar en Greg Feek van die Suide. Foster sê dis vir dié spelers ’n kans om deel te wees van iets besonders. “Só ’n game kom een keer in ’n generasie. Spelers wat voorheen aan hierdie wedstryde deelgeneem het, het vertel hoe uniek en onvergeetlik dit was.” Nou gaan hierdie twee spanne hul eie geskiedenis en verhale kan skryf. “Die stryd sal die beste in almal na vore bring. Dis ’n spesiale game, want dit vier waar die spelers hul provinsiale debuut gemaak het. Kaptein “Ons is opgewonde oor die diepte van talent tot ons beskikking,” voeg Foster by. Sam Whitelock is aangewys as kaptein van span Suid en Patrick Tuipulotu voer die Noorde aan. Die Noord-Suid-wedstryd is vol geskiedenis. Die eerste game is in 1897 gespeel. Die Noorde het met 16-3 gewen. In die laaste stryd in 2012 in Dunedin was die Suide met 32-24 baas. Vanjaar se game is die 81ste een. Die Noorde was 50 keer aan die wenkant en die Suide 27 keer. Drie games het gelykop geëindig. Die groepe is: NOORD: Hakers: Asafo Aumua (Wellington), Ash Dixon (Hawke’s Bay) en Kurt Eklund (Auckland); stutte: Alex Fidow (Wellington), Ayden Johnstone (Waikato), Angus Ta’avao (Auckland), Karl Tu’inukuafe (North Harbour) en Ofa Tu’ungafasi (Auckland); slotte:Scott Scrafton (Auckland), Patrick Tuipulotu (Auckland, kaptein) en Tupou Vaa’i (Taranaki); losvoorspelers: Lachlan Boshier (Taranaki), Akira Ioane (Auckland), Dalton Papalii (Auckland), Ardie Savea (Wellington) en Hoskins Sotutu (Auckland); skrumskakels: TJ Pere­nara (Wellington), Aaron Smith (Manawatu) en Te Toiroa Tahuriorangi (Taranaki); losskakel: Beauden Barrett (Taranaki); senters: Rieko Ioane­ (Auckland), Anton Lienert-Brown (Waikato) en Peter­ Umaga-Jensen (Wellington); buite-agterspelers: Caleb Clarke (Auckland), Mitchell Hunt (Auckland), Da­mian McKenzie (Waikato), Sevu Reece (Waikato) en Mark Telea (North Harbour). SUID: Hakers: Liam Coltman (Otago), Andrew Makalio (Tasman) en Codie Taylor (Canterbury); stutte: George Bower (Otago), Alex Hodgman (Canterbury), Nepo Laulala (Canterbury), Tyrel Lomax (Tasman) en Joe Moody (Canterbury); slotte: Mitchell Dunshea (Canterbury), Manaaki Selby-Rickit (Southland) en Sam Whitelock (Canterbury, kaptein); losvoorspelers: Tom Christie (Canterbury), Shannon Frizell (Tasman), Dillon Hunt (Otago), Reed Prinsep (Canterbury) en Tom Sanders (Canterbury); skrumskakels: Finlay Christie (Tasman), Mitchell Drummond (Canterbury) en Brad Weber (Otago); losskakels: Josh Ioane (Otago) en Richie Mo’unga (Canter­bury); senters: Braydon Ennor (Canterbury), Leicester Fainga’anuku (Tasman), Jack Goodhue (Canterbury) en Sio Tomkinson (Otago); buite­agterspelers: Jordie Barrett (Can­terbury), George Bridge (Canterbury) en Will Jordan (Tasman).