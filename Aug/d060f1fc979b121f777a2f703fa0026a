ALTESAAM 18 mense is Saterdag tydens 'n protesoptog teen geslagsgeweld by die parlement gearresteer. Sowat 500 bikers en 400 mense met plakkate het aan die protesoptog deelgeneem. Volgens kapt. FC van Wyk, polisiewoordvoerder, is paaie na bewering afgesper en is voertuie in die omgewing van Roeland- en Buitenkantstraat beskadig. "Die lede het opgetree om die crowd uitmekaar te dryf," het hy bygevoeg. Skokgranate en traangaas is op die betogers gebruik. Die 18 mense verskyn Maandag in die Kaapstad-landdroshof. - The Citizen 