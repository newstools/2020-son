DIE Springbok-slot Eben Etzebeth is nog nie off the hook nie. Só meen die Khoisan De­fiance Campaign (KDC) nadat ’n interne ondersoek hom vryspreek het. Die ondersoek hou verband met ’n voorval laas jaar in Langebaan. Daar word beweer dat Etzebeth twee bruin manne aangerand en hulle as h*tn*ts uitgeskel het. ’n KDC-woordvoerder, Sammy Claassen, veroordeel die ondersoek se uitslag en hy meen die uitslag laat dit klink asof Etzebeth onskuldig is. Aangehoor Volgens hom moet Etzebeth se sake nog deur die Suid-Afrikaanse Menseregtekommissie (SAMRK) by die gelykheidshof en deur die Nasionale Vervolgingsgesag (NVG) by die strafhof aangehoor word. Claassen sê: “Ons doen ’n beroep op die NVG om ’n besluit te neem rakende die strafsaak. “Ons doen ook ’n beroep op die SAMRK om die saak te versnel sodat uitspraak so spoedig moontlik gegee kan word. “Ons soek justice en die howe sal die laaste sê hê.”