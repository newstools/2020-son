“ARRESTEER ál die skelms.” Só eis die civil society-groep SA 1st Forum. Dié groep gaan na verwagting vandag voor die Wes-Kaapse kantore van die Na­sionale Vervolgingsgesag (NVG) betoog. Volgens SA 1st Forum se sameroeper, adv. Rod Solomons, is die doel van die march om die NVG te oorreed om alle politici wat betrokke is by korrupsie, aan te kla. Vervolging Solomons sê verder die nasionale direkteur van open­bare vervolgings, adv. Shamila Batohi, sal na verwagting hul memorandum in ontvangs neem. “Ons eis die vervolging van vorige kabinetsministers, LP’s en voormalige leiers van staatsmaatskappye.” “Mense soos Ace Magashule (voormalige Vrystaat-premier en huidige ANC-sekretaris-generaal), Lynne Brown (voormalige minister van openbare ondernemings), Des van Rooyen (die so­genaamde Weekend Special minister van finansies), en Brian Molefe (voormalige CEO van Eskom).” SA 1st Forum se doel is om korrupsie in die regering met wortel en tak uit te roei.