DIE appelhof het die Fair Trade Independent Tobacco Association toestemming gegee om die hooggeregshof uitspraak oor die verbod op verkoop van sigarette te appelleer. Fita het die appelhof genader nadat die hooggeregshof in Pretoria hul aansoek, om appel op ‘n vroeë uitspraak oor die verbod, te verwerp. Die groep hou dik dat tabak ‘n noodsaaklike item verklaar moet word. Fita en die regering stamp koppe, sedert die verbod op verkoop van sigarette byna vier maande gelede ingestel is. Sinenhlanhla Mnguni, ‘n woordvoerder vir Fita, sê hulle is vol vertroue in die meriette van hul saak. “Ons glo dat die verligting wat ons soek sal toegestaan word en sien nou uit daarna dat die saak deur die Appelhof aangehoor sal word.” - EWN