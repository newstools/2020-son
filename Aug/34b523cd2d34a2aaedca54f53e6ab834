TWAALF cops is vas nadat hulle na bewering dwelms by OR Tambo-lughawe gesteel het. Die polisiebeamptes van tussen 30 en 51 is Vrydag na ‘n driejaar lange ondersoek oor beweerde korrupsie en ander verwante oortredings by die lughawe gearresteer. Kol. Katlego Mogale, ‘n woordvoerder vir die Valke, sê: “Onder die beamptes is twee adjudant-offissiere, ses sersante en vier konstables. “Almal was na bewering self betrokke in die steel van dwelms by die lughawe, tydens klopjagte van geidentifiseerde dwelmsmouse.” Mogale voeg by dat tot nou is 20 korrupsie sake vir die kriminele aktiwiteite geopen.” News24 berig by een van die beampte se huise is daar na bewering ook op R1 miljoen kontant beslag gelê. Mogale noem dat nog arrestasies is moontlik. Die verdagtes wie Vrydag aangekeer is sal Dinsdag in die Kempton Park-streekhof verskyn. Intussen is daar ook 11 Tshwane metro cops van tussen 32 en 49 deur dieselfde span van die Valke gearresteer. Dit spruit uit ‘n ondersoek wat in November 2018 begin het. Mogale sê die beamptes het na bewering omkoop geld demand en ontvang van motoriste. Die beamptes sal in die landdroshowe in Pretoria, Temba en Hammanskraal verskyn. - News24