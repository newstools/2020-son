CIARA (34) wil so gou moontlik die gewig afskud wat sy tydens haar swangerskap met haar derde bloedjie opgetel het. CiCi het aan haar fans vertel sy hoop om sowat 21 kg te verloor nadat sy laas maand die lewe geskenk het aan haar en haar hubby, Russell Wil­son, se seuntjie Win Harrison. Die “Level Up”-sangeres het ’n onlangse foto van haarself op Instagram gelaai en gesê sy gaan baie hard werk om die vetjies af te skud. “Ek het nog 48 pond (sowat 21 kg) om te verloor. Ek begin môre aan my game plan werk. “Ek weet nie hoe maklik die taak gaan wees nie, want ek het mos nou drie babas. “Maar ek gaan baie hard werk. Kom, mammas, laat ons dit doen.” CiCi was nog altyd baie lenig gebou, so ek dink darem nie dit gaan té moeilik wees vir haar om die gewig af te skud nie. Maar ek hoop tog dat die gewone vroue daar buite nie hulself te veel onder druk sit om die babagewig af te skud nie. Onthou, celebs het baie geld om dié dinge moontlik te maak. So, mammas, moenie te hard op julself wees nie.