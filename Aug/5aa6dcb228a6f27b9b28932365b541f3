SKOKKENDE inligting is na die nadoodse-ondersoek van Leo Williams met sy familie gedeel. Die 11-jarige is op 31 Julie tydens ‘n protes in Laingville in St. Helenabaai, na bewering deur lede van die openbare-orde polisie-eenheid (Pops) in die kop geskiet. Thyrone Williams, ‘n gemeenskapsleier en familie-woordvoerder, het Vrydag aan Son vertel dat die familie van voor af stukkend is. “Al wat ek tans kan sê is dat die bullet verwyder is en die familie van voor af hartseer, ontsteld en kwaad is!” Son verneem intussen dat ‘n span IT- spesialiste van die onafhanlike polisie ondersoekdirektoraat (OPOD) Vrydag die vissersgemeenskap besoek het. Altesaam ag skote is direk op die sinkhok, waar Leo saam met sy familie gesit en TV kyk het, geskiet. Ndileka Cola, ‘n woordvoerder vir OPOD, wou nie Vrydag kommentaar lewer op beweringe dat lewendige ammunisie gebruik is nie. Sy het wel met ‘n vorige navraag van Son gesê rubberkoeels is in die voorval gebruik.