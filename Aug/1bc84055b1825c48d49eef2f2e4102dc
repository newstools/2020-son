VIOLA Davis is nou die trotse eienaar van haar grootwordhuis. Die aktrise het vir haar 55ste verjaardag vir haarself ’n baie spesiale geskenk gekoop – die armsalige huisie waarin sy haar kinderjare deurgebring het. Gebore Sy het ’n foto van die gehawende huisie waar sy gebore is op haar sosiale media gepost. In die caption van die foto vertel die How To Get Away With Murder-aktrise vir ons meer van haar kinderlewe. “Die huis hierbo is waar ek op 11 Augustus 1965 gebore is. Dit is die geboorteplek van my storie. “Vandag, in my 55ste lewensjaar, is ek die eienaar daarvan.” Sy het ook die gewilde aanhaling van Cherokee Birth Blessing bygevoeg. “Mag jy lank genoeg lewe om te weet hoekom jy gebore is.” Volgens TMZ is die eenkamer-hokkie in South Carolina geleë. Dit staan op die landgoed van ’n destydse slawe-plantasie waar Viola se ouma gewoon het.