DR. SASHEN Naidoo sê hy het ongelooflik baie van Covid-19-pasiënte geleer sedert hy in April as vrywil­liger by die Worcester-streekshospitaal begin werk het. Naidoo se plan was om as dokter op ’n passasierskip te gaan werk, maar dit het weens die pandemie deur die mat geval. Hy het besluit om as vrywilliger diens te doen by die Worcester-hospitaal, waar hy voorheen gewerk het. Verskil Naidoo vertel meer: “Dit was maklik om as vrywil­liger daar te gaan werk. “Ek het my hele lewe lank vir dié situasie geleer. “Ek sou nie tydens die lockdown by die huis kon sit wetende dat ek ’n klein verskil kan maak nie. “Ek het altyd van die aksie gehou en het voorspel dat nóg aksie sou kom.” Elbie Vosloo, CEO van die Worcester-hospitaal, sê Nai­doo het in die noodsentrum, hoësorgeenheid en Covid-19-sale gewerk. “Ons is uiters dankbaar vir sy onselfsugtige diens. Hy is ’n uitstekende dokter en wonderlike spanlid.” Naidoo sê ook: “Ons almal het ’n verantwoordelikheid teenoor mekaar om mekaar te beskerm. Daarom is dit belangrik om ’n masker te dra, jou afstand te hou en hande te was.”