DIE nuwe seisoen van die Engelse Premierliga skop op 12 September af met 'n hele paar witwarm wedstryde. Dinge begin rof vir die Championship-wenners Leeds wat hul eerste wedstryd teen die verdedigende kampioen, Liverpool, op Anfield moet speel. Die ander nuweling Fulham sal op openingsnaweek gasheer speel vir Arsenal in 'n Londense derby. Die wedstryde van Manchester City teen Aston Villa en Burnley teen Manchester United is egter uitgestel om die Manchester-spanne ekstra hersteltyd te gee nadat hulle nog onlangs aan Europese kompetisies deelgeneem het. City se eerste wedstryd is op 19 September weg teen Wolves en Man. United s'n is dieselfde naweek teen Crystal Palace op Old Trafford. Chelsea sal ook hul seisoen later afskop. Frank Lampard se span is eers op 14 September in aksie teen Brighton. Eerste week se bepalings: 12 September: Crystal Palace t Southampton Fulham t Arsenal Liverpool t Leeds Tottenham t Everton West Brom t Leicester City West Ham t Newcastle 14 September: Brighton t Chelsea Sheff Utd t Wolves