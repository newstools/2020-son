'N TAXI-DRIVER is vir die moord op 'n Kaapse verkeersbeampte gearresteer. Die 46-jarige Deon Sampson is Vrydagaand dood nadat hy tydens 'n padblokkade in Khayelitsha deur 'n taxi omgery en toe gesleep is. Sampson, wie deel was van 'n gesamentlike operasie met die polisie, was omstreeks 21:45 besig om die lisensie disc van 'n taxi te check toe die driver skielik accelerate. Hy het Sampson toe omgery en hom byna 200 meter langs die pad gesleep voor Sampson se liggaam los gekom het. Ander beamptes op die toneel het die taxi agtervolg, met die taxi driver wie geweier het om te stop. Die jaagtog het uiteindelik op Oscar Mpetha-rylaan geeindig waar die taxi-bestuurder inhegtenis geneem is. Na bewering was hy onder die invloed van alkohol. JP Smith, mayco-lid vir veiligheid en sekuriteit, sÃª dit is egter geen verskoning nie. "Wat met Sampson gebeur het is grusaam." Hy het ook 'n beroep op die polisie gedoen om die saak spoedig moontlik te ondersoek, vir geregtigheid om te geskied. Smith het namens die Stad Kaapstad sy meegevoel met Sampson se eggenoot, sy drie kinders en die uitgebreide familie, vriende en sy kollegas in die verkeersdiens betuig. "Dit sny diep wanneer ons een van ons eie verloor, maar nog meer wanneer die omstandighede net so onverklaarbaar is soos wat Vrydagaand gebeur het." Die taxi-bestuurder sal na verwagting Dinsdag in die Khayelitsha-landdroshof verskyn.