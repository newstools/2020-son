SUID-AFRIKA se professionele rugbyspanne kan vanaf volgende week amptelike weer kontakoefensessies hou. Die Suid-Afrikaanse Rugbyunie (SA Rugby) het Vrydagoggend bevestig dat spanne nie meer in groepies van vyf hoef te oefen sonder dat daar kontak met mekaar gemaak kan word nie. Die verandering in Covid-19-vlakke en regulasies beteken ook dat SA spanne gouer weer kan begin speel. Die spanne wat weer kontak in oefening kan begin maak is die Bulls, Lions, Sharks, Stormers, Cheetahs, Pumas en Griekwas. Die Southern Kings is uitgesluit, want hulle moes van die res van die seisoen onttrek weens 'n geldnood. "Die spanne was hard aan die werk met oefeninge sonder kontak vir die afgelope vyf wekeÂ  en sodra die laaste Covid-19-toetse verby is, sal hulle volgende week na 'n ander rat kan oorskakel," het Jurie Roux, uitvoerende hoof van SA Rugby, in 'n verklaring laat blyk. "Ons beweeg nou in die regte rigting en ek wil alle rugbyondersteuners en lede van die wyer Suid-Afrikaanse rubgyfamilie om saam met ons te staan in ons beplanning vir die pad vorentoe oor die volgende paar weke." SA Rugby vergader Vrydag met die presidente en uitvoerende hoofde van die 14 provinsiale rugbyunies, waar daar na bewering belangrike kwessie op die spits gedryf sal word. Die toekoms van die Kings as 'n franchise is een van die groot besprekingspunte, terwyl daar ook nog besluit moet word of die Springbokke die jaar internasionale rugby gaan speel. Die gevoel is dat die Bokke eerder die jaar moet afskryf, want sy spelers gaan nie genoeg tyd het om vir 'n Rugby Championship voor te berei nie. SA Rugby moet ook nog besluit of hy deel van Sanzaar wil bly of eerder sy lot met die Noorderlike halfrond se rugbylande moet ingo 