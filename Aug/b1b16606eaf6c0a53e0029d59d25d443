DIE nasionale regering sien nie die noodsaaklikheid in om die verbod op die verkoop van entjies te lig nie. Die Gautengse provinsiale regering sien egter die noodsaaklikheid daarvan wel raak. Dít was Woensdag die British American Tobacco Suid-Afrika (Batsa) se argument in die Kaapse hooggeregshof in sy challenge teen die verbod op tabakverkope. ’n Batsa-advokaat, Alfred Cockrell, voer aan die minister van samewerkende regering, dr. Nkosazana Dlamini-Zuma, se redes vir die verbod maak nie sin nie. Nood Cockrell het verwys na ’n brief in Mei van die Gautengse regering wat toestemming gee dat daar 40 kartonne sigarette verkoop word by ’n Makro en dan vervoer word na ’n rehabilitasiesentrum om dwelmverslaafdes te help cope­ met dwelmverslawing en rehabilitasie. Cockrell het verder gesê: “Die Gautengse regering sien die nood vir die verkoop van tabak raak. “Dit is net die minister (Dlamini-Zuma) wat nie die nood sien nie.” Cockrell het ook aangevoer die verbod skend rokers se reg tot privaatheid. Hy het bygevoeg tabak­boere se reg om handel te dryf, word ook deur die verbod geskend. Die hofsaak duur Donderdag voort.