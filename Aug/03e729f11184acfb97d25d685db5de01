DIE manager van Tottenham Hotspur, José Mourinho, teiken nog vyf nuwe spelers nadat hy sy eerste aanwins van die somer aangekondig het. Southampton se Pierre-Emile Højbjerg is vir ’n bedrag van £15 miljoen (sowat R340 miljoen) aan Spurs verkoop. Die groot uitdaging vir Mourinho is dat hy ook sewe van sy huidige spelers móét verkoop om dit ’n moontlikheid te maak. Hy is al geruime tyd ’n groot bewonderaar van dié speler van Denemarke. Dis waarom Spurs hom met ’n langtermynkontrak van vyf jaar beloon het. Afdruk Højbjerg se deal behels onder meer dat Spurs moes instem om sy akademie-produk Kyle Walker-Peters vir ’n bedrag van £12 miljoen (sowat R272 miljoen) aan die Saints te verkoop. Boonop kan Spurs se fans in die transfer window nog baie meer by White Hart Lane te wagte wees. Mourinho gaan nou sy eie stempel en identiteit op die span probeer afdruk. Dié ervare en omstrede Portugese sokkerbaas beoog ook om ’n gehalte-back­up vir sy doelwagter en kaptein, Hugo Lloris, te kry eerder as die huidige nr. 2-keuse, Paulo Gazzaniga. Tweedens soek Mourinho na alternatiewe vir twee van sy staatmakers, Harry Kane en Son Heung-min – verkieslik ’n speler wat meer veelsydig is en in enige posisie op die aanval kan speel. Sukses Die voormalige baas van Chelsea, Real Madrid, Manchester United en Inter Milan het intussen reeds ’n solid defence bymekaar gesit, maar daar word verwag dat hy ’n nuwe right back en sentrale defender sal jag. Mourinho beoog ook om sy midfield te versterk sodat hulle op alle fronte, plaaslik en in Europa, kan meeding vir sukses. Vir dít om te gebeur, sal Spurs van sy oortollige spelers moet verkoop. – AFP