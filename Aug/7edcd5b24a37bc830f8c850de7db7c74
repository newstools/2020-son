OUDTSHOORN. – Die nuwe plaveisel moes die buurt verfraai, maar nou dra druggies dit stuk-stuk weg. Soveel so dat leerders en inwoners van die Bhongolethu township maar weer op gruis-sypaadjies loop. Dis nog net sewe maande nadat die munisipaliteit die mooi paving gelê het. Dit blyk egter nou dat druggies hierdie kleurvolle verfraaisel as ’n geldmaak-scheme sien. Inwoners wat reg oorkant die skool bly, sê druggies ry dag en nag die kleurvolle stene met kruiwaens weg. ’n Bekommerde inwoner, Siena Benson, sê sy het met haar eie oë gesien hoe ’n groep laities ’n kruiwa vol van die stene wegry. Benson sê: “Hierdie stene is gelê om ons township mooi te maak. Dis deel van dienslewering. “Die paving word egter nou vernietig deur mense wat in ons midde bly. “ ’n Week gelede is ’n man aangeval toe hy die youngsters wou verhoed om die stene te vat.” Monwabisi Hlangana (53) sê raadslede en wetstoepassers weet van die probleem, maar doen niks daaromtrent nie. Hlangana moan: “Daar is geen beheer oor hierdie druggies nie. Hierdie diefstal moet regtig end kry. “Die mark vir hierdie gesteelde stene moet ook deur die polisie gestop word.” ’n Gemeenskapsleier, Samkelo Fazi, sê druggies het geen respek vir die inwoners nie. “Hierdie stene word elke dag gesteel en niemand blyk daaroor te worry nie,” kla Fazi. Afbreek “Dis ook nie goed dat lede van die publiek die stene by die diewe koop nie.” Die munisipaliteit moedig inwoners aan om die afbreek van die sypaadjies en diefstal van plaveistene by hulle aan te meld.