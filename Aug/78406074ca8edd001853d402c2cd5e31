CHRIS Nenzani, Krieket Suid-Afrika (KSA) se president, het Maandagoggend die tuig neergelê. KSA het dié nuus deur middel van ‘n mediaverklaring bekend gemaak. “Chris Nenzani het bedank (effektief vanaf 15 Augustus) as die president van die lederaad en as voorsitter van die raad van direkteure van Krieket Suid-Afrika (KSA),” lui die verklaring. "Mnr. Nenzani het sedert 2013 krieket Suid-Afrika met toewyding gelei. Hy het waardevolle leierskap, insig, hulp en rigting gebied in die bevordering van krieket, met die fokus op transformasie en toegang vir die meerderheid van die Suid-Afrikaanse bevolking. "Namens die lede van Krieket Suid-Afrika en die raad van direkteure bedank ons mnr. Nenzani vir sy bydrae tot Krieket Suid-Afrika en dat hy 'n getroue dienskneg vir krieket speel. Ons wens hom sterkte toe met sy toekomstige pogings en ons is seker dat hy sal bydra tot die spel krieket." Krieket Suid-Afrika het bevestig dat 'n nuwe president en voorsitter aangewys sal word tydens die algemene jaarvergadering wat op 5 September 2020 beplan word.