DIE Gunners hoop om die sterk kompetisie van Napoli af te weer om die 22-jarige verdediger Gabriel Magalhães van Lille te koop, berig AFP. Arsenal se uitreiking na Gabriel behoort dié week tot ’n punt te kom. Die Noord-Londense klub wag dat Napoli ’n besluit moet neem oor die verdediger se toekoms. Arsenal se manager, Mikel Arteta, was vasbeslote om dié somer nóg ’n ver­dediger in te bring om saam te val met die koms van William Saliba. Dié is nou in die voor­seisoense oefening nadat hy sy seisoen lange leenkontrak by Saint-Étienne voltooi het. Die Gunners, wat dié seisoen in die FA Cup sukses behaal het, het die laaste paar maande ’n paar spelers in hul visier gehad. Belangstelling Van hulle is Malang Sarr, wat Nice verlaat het en nou ’n vry agent is, en Axel Disasi, wat onlangs van Stade de Reims na Monaco geskuif het. Maar die Gunners se belangstelling is gefokus op Gabriel, Lille se Brasiliaanse defender. Boonop het gesprekke met Lille nou ’n stadium bereik waarin ’n beslissing oor die 22-jarige se toekoms geneem sal word. Die Ligue 1-klub het lank­al aanvaar dat Gabriel dié somer sal vertrek. Hy het dit aan alle belangstellende klubs, insluitend Arsenal, duidelik gemaak hierdie top-speler sal £25 miljoen (ongeveer R570 miljoen) kos. Arsenal en Napoli lei nou die bidding vir Gabriel se dienste.