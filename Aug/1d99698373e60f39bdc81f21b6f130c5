WOLSELEY. – Die gemeenskap is in rep en roer oor ’n geval wat hulle herinner aan wat vroeër vanjaar met die Amerikaner George­ Floyd gebeur het. ’n Man is in ’n kritieke toestand in die Tygerberg-hospitaal nadat ’n lid van ’n buurtwag hom na bewering Saterdag omstreeks 23:30 in die Kluitjieskraal-pad aangerand het. Bradley de Bruin (27) het kopbeserings opgedoen. In ’n selfoonvideo wat in die sosiale media die rondes doen, kan gesien word hoe Bradley op sy maag lê terwyl ’n buurtwaglid op sy rug sit. Die buurtwaglid probeer om Bradley se nek agteroor te buig. Lees die volledige artikel Woensdag 26 Augustus 2020 in Son Koerant  