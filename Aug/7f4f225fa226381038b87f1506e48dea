DIT lyk asof die aartsvyande Cardi B en Nicki Minaj gaan vrede maak. Dis ook hoog tyd, want die beef tussen die twee vroulike rappers was eintlik ’n bietjie wild. Daar was selfs daai keer toe Cardi B in die openbaar handgemeen geraak het met Nicki. Maar dis nou ook Cardi wat die olyftakkie uitsteek na die hoogswanger Nicki. Sy was vol lof vir Nicki in ’n onderhoud met Nadeska Alexis van Apple Music. Die “WAP”- rapper het baanbrekers in die hip-hop-bedryf geloof oor die goeie werk wat hulle gedoen het. Luister “Toe ek so ses, sewe of agt was, was daar ’n hele paar vroulike rappers, maar daar was ’n tyd toe daar géén vroulike rappers was nie. Ek moes toe luister na songs uit die vroeë 2000’s oor daar geruime tyd geen vroulike rappers was nie.” Toe prys sy vir Nicki. “En toe was daar één vroulike rapper wat ’n lang tyd oorheers het. “Jy weet wat ek probeer sê? En sy het baie goed gedoen. Sy oorheers steeds.” Sy het nou wel nie Nicki op die naam genoem nie, maar ons weet dis Nicki. En dit is genoeg.