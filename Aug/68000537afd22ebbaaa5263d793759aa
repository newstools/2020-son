VIER mense is Sondag in die vroeë oggendure in twee afsonderlike brande in Khayelitsha en Dunoon dood. Jermaine Carelse, woordvoerder van Stad Kaapstad se brand- en reddingsdienste, sê  hulle is net na 04:30 ingelig van 'n informele struktuur wat in die Qandu-Qandu informele nedersetting aan die brand is. "Die struktuur is heeltemal verwoes en twee mans en een vrou het noodlottige brandwonde opgedoen," sê  Carelse. Die brandweer het toe om 04:45 nog 'n oproep ontvang van informele strukture wat besig is om in Usasaza-straat in die Bhekela informele nedersetting te brand. Die brandweer het agterna 'n liggaam gevind wat onherkenbaar gebrand is.