CHRIS Brown is moerig oor hy ingesleep word by Megan Thee Stallion en Tory Lanez se skietvoorval. Ek het julle mos vertel die “WAP”-rapper beweer Tory, met wie sy glo iets aangehad het, het haar in die voet geskiet. Dié skietvoorval het mense in die sosiale media teruggevat na 2009 toe Breezy vir Rihanna pimpel en pers geslaan het. Twieps het uitgewys dat Breezy steeds skotvry is en niks oorgekom het nie en hul vrese uitgespreek dat dieselfde nou met Tory gaan gebeur. Breezy was ontsteld toe hy sien dat mense sy naam ook in die mix gooi. Hy het op sy Instagram mense gevloek en gevra om nie sy naam by die “gemors” in te sleep nie. “Los my f*kk*n naam uit iemand anders se situasie. “Julle gaan my nie by dié mal k*k betrek nie. “Julle maak my naar met die k*k.” Ek gaan liewer nie die ander lelike goed noem wat Breezy gesê het nie. Tory en Megan gaan binnekort in die hof verskyn oor die skietvoorval. 