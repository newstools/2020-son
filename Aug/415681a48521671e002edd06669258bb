'N POLISIEMAN van Mpumalanga is aangekla vir die verkragting van 'n 18-jarige vrou van Standerton. Die 27-jarige konstabel is Sondag na die beweerde verkragting in hegtenis geneem. Volgens die provinsiale polisiewoordvoerder, Brig. Leonard Hlathi, het twee mans na die vrou se huis gegaan en haar na die verdagte se huis gelok. “Die slagoffer het daarin geslaag om te ontsnap en is deur iemand van die publiek gehelp wat haar na die polisiekantoor geneem het, waar ’n saak van verkragting sowel as ’n ekstra klag van aanranding geopen is,” het Hlathi gesê. “Die polisie het onmiddellik met hul ondersoek begin en die verdagte is Maandag gearresteer.” Daar is intussen vasgestel dat die verdagte by die Sakhile-polisiekantoor gestasioneer is. Lt. Genl. Mondli Zuma, polisiekommissaris van Mpumalanga, het die voorval ten sterkste veroordeel. Hy het ook sy teleurstelling uitgespreek dat dit tydens Vrouemaand gebeur het. Die polisieman het Dinsdag in die hof verskyn. - News24