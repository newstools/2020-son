DIE polisie in die Oos-Kaap is nog in rou oor 'n kollega wat die afgelope naweek deur 'n ryloper doodgeskiet is. Die bewering is dat die 30-jarige konstabel, wat van diens af was, en haar broer op pad na die Ezibeleni Township naby Queenstown was toe hulle die ryloper opgetel het. "Toe hulle die Ezibeleni-aansluiting nader, het die oorledene se broer vir haar gevra om die voertuig te stop," sv kol. Sibongile Soci, polisiewoordvoerder, in 'n verklaring. "Toe hy uit die voertuig klim, het hy skote gehoor wat deur die ryloper afgevuur is en wat die oorledene getref het." Soci sÃª die motief vir die moord is nog onbekend. Die polisie se provinsiale bestuur in die Oos-Kaap het hul medelye met die familie en vriende gedeel. Lt. Genl. Liziwe Ntshinga, provinsiale kommissaris, het die voorval veroordeel. Sy het haar ook daartoe verbind "om geen steen onaangeraak te laat" om seker te maak geregtigheid geskied.