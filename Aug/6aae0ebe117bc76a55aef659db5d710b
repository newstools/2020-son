AS DIT van Zodwa Wabantu se eks Vusi Buthelezi se familie afhang, sit sy binnekort agter tralies. Die danser en sosiale vlinder was mos dom genoeg om haar eks se suster Mbali by hul huis is Empangeni te gaan konfronteer, ’n video daarvan te maak én dit op sosiale media te versprei. Daily Sun berig nou die Buthelezi’s oorweeg dit om Zodwa hof toe te sleep. Mbali vertel aan die koerant dat Zodwa met ’n groep mense by hul huis opgedaag en haar rondgeruk het. Bedoelings Sy sê: “Ek het ’n video saam met Vusi gemaak en dit op Facebook gepost. “Ek het geen kwade bedoelings daarby gehad nie, maar Dinsdag toe val Zodwa my aan. “Sy was saam met die polisie en haar gang. Ek was buite. Zodwa het uit die kombi gespring. Sy het my ’n teef genoem en my rondgepluk. Die polisie het haar beveel om op te hou.” Vusi se ander suster, Zandile, sê: “Haar status gee haar nie die reg om ons te disrespect nie. Sy het ons privaatheid geskend en ons lewens bedreig.”