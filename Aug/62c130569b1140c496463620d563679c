SUID-AFRIKA se lockdown is met nog 'n maand verleng. Die minister verantwoordelik vir die aankondiging van 'n nasionale rampstatus, Nkosazana Dlamini-Zuma, het die aankondiging Saterdag in die staatskoerant gepubliseer. Volgens die kennisgewing word Suid-Afrika se nasionale rampstatus tot 15 September 2020 verleng. Die kennisgewing kom enkele uur voor pres. Cyril Ramaphosa die land sal toespreek oor verwikkelinge met Suid-Afrika se benadering in die geveg teen die corona-virus. Daar is veral groot belangstelling oor wat die president gaan sÃª oor drank en sigarette. Ramaphosa het op 15 Maart die eerste keer Suid-Afrika se nasionale rampstatus aangekondig. 'n Week voor die 21 dae sou verstryk het hy dit met nog twee weke verleng. Suid-Afrika se drie maande lange nasionale rampstatus het op 15 Junie tot 'n einde gekom, waarna dit op 'n maand-tot-maand basis verleng is. Die nasionale rampstatus is deel van die regering se benadering om die verspreiding van Covid-19 te beperk.