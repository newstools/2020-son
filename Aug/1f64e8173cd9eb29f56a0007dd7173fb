DIE naam Liam Walters is nog onbekend – vir eers. Dis verstaanbaar, want hierdie jong, up-and-coming sokkerspeler is nat agter die ore en skaaf nog aan sy sokker­drome. Maar moenie verbaas wees as die 13-jarige Walters se naam in die toekoms op almal se lippe gaan wees nie. Dis omdat die boorling van Montana beslis die potensiaal het om ’n household naam in die Kaapse en SA sokkerkringe te word. Op 1,8 m verseker Walters dat sy lengte en sy skills hom die edge gee oor ander spelers in sy ouderdomskategorie. Walters het ook in die vorige twee seisoene ’n sleutelrol in sy span se sukses gespeel. Dis toe hulle die liga en uitklopreeks agtermekaar gewen het. Maar daar is nog harde werk wat vir Walters voorlê om hom in die sogenaamde full package te omskep sodat hy sy drome kan bereik. Dis waarom sy coach­ by Vasco, Andrew Herman, die beste van die Covid-19-situasie maak deur Walters one-on-one af te rig. “Ek dink hy het die vermoë om een van die Kaap se beste defenders of midfielders te wees,” verduidelik Herman, wat reeds die afgelope drie jaar met Walters werk. “Hy is baie sterk en het goeie ball skills. “Natuurlik is daar nog baie wat hy moet leer, maar hy is jonk en het die regte houding,” vertel Herman, wat ’n Safa C-kwalifikasie onder die belt het. Prestasies Volgens Herman, wat ook Vasco se o. 18-span afrig, het Walters die potensiaal om ’n beroep uit sokker te maak. “Daar is ’n speler (Rushwin Dortley) met wie ek twee jaar by Vasco gewerk het en hy het ’n pro-kontrak met Ajax gesign. “Ek dink Liam­ kan soortgelyke prestasies vermag as hy kophou,” sê Herman verder.