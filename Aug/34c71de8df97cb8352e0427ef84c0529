'N KONSTABEL van die Noord-Kaap het Vrydag in die hof verskyn vir die beweerde diefstal van 'n vuurwapen. Die vuurwapen is laas week uit die stoorkamer van die Kleinsee-polisiestasie gesteel. Nomthandazo Mnisi, 'n polisiewoordvoerder, sÃª die voorlopige ondersoek het geen tekens van gedwonge toegang gewys nie. Verdere ondersoekwerk het tot die ontdekking van verskeie ammunisie en magasyne in 'n koevert buite die stasie gelei. Die Valke se eenheid teen ernstige misdaad is ingeroep en het leidrade opgevolg dat 'n vuurwapen by 'n huis in Okiep in Springbok weggesteek word. Die huis is deursoek waarna die vermiste .38-rewolwer in die konstabel se slaapkamer gevind is.