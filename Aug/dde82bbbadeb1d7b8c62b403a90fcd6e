AJAX Cape Town het ’n lat vir sy eie gat gepluk in sy jagtog vir promosie na die Premierliga. Die Urban Warriors, wat die pas aangee in die Eerste Liga, was uiters teleurstellend. Calvin Marlin (coach) se Ajax CT het gister in Rosettenville se Rand-stadion verdien om met 0-1 teen Swallows FC, sy rivals, in ’n Eerste Liga-wedstryd vas te val. Skouers Swallows, wat met 48 punte die tweede posisie op die log beklee, het die gaping nou tot drie punte verklein ná gister se sege oor Ajax (51). Met net drie wedstryde oor sal die Kapenaars nou oor hul skouers moet begin loer. Verder kan Ajax nie meer bekostig om op te slip nie. Marlin se troepe was gister hul eie grootste vyand omdat hulle te gerus was en nie die wedstryd na Swallows gevat het nie. Al het die Kapenaars in die eerste helfte die meeste van die balbesit geniet, was dit nie in gevaarlike areas van die veld nie. Boonop kon hulle dit nie in doele omskep nie. Die span van Parow het ook nie sy luck van buite die doelgebied getry nie Hiervoor is die Eerste Liga-voorloper uiteindelik gestraf toe Siphelele Ndlovu net voor rustyd die doelhok vir Swallows getref het. Dit was ná ’n gevaarlike vryskop van die voormalige Ajax-speler Lebohang Mokoena in die doelgebied. In die tweede helfte het Ajax meer erns getoon om sy greep op die wedstryd te kry en gelyk te trek. Eleazar Rodgers is in die 50ste minuut deur Virgil Vries, Swallows se goa­lie, gefnuik om die Birds se voorsprong te beskerm. Vries was weer op sy stukke toe hy laat in die wedstryd twee goeie stukkies keerwerk uitgevoer het om die Birds se titel-aspirasies lewend te behou. Vir Ajax was dit too little, too late.