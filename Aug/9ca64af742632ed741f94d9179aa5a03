LEWIS Hamilton het sy 93ste eerste wegspringplek in Formule 1 aan die Black Panther-akteur, Chadwick Boseman, opgedra. Dít na die gewilde akteur Vrydag na 'n vier jaar lange stryd met kolonkanker gesterf het. Die Mercedes-renjaer se indrukwekkende seisoen het na 'n blaaskans van twee weke in die kwalifisering vir die wedren in België voortgeduur. Hamilton se oefensessies en kwalifiseringsrondes het seepglad verloop en hy lyk weer na die gunsteling om Sondag sy voorsprong in die kampioenskap te rek. Dit is ook die sesmalige kampioen se vyfde eerste wegspringplek by die legendariese Spa-Francorchamps. Hamilton het sy spanmaat Valtteri Bottas (2de) en Red Bull se Max Verstappen (3de) uitgestof om die eerste plek met die Ferrari’s van Charles Leclerc en Sebastian Vettel wat nie onder die top 10 kon eindig nie. Top 10 plekke: 1.Lewis Hamilton2.Valterri Bottas3. Max Verstappen4.Daniel Ricardo5. Alex Albon6.Estaben Ocon7.Carlos Sainz8.Sergio Perez9.Lance Stroll10. Lando Norris