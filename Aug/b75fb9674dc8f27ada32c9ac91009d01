DRIE hofamptenare van die Oos-Kaap, wat na bewering reispermitte verkoop het sodat mense tydens lockdown na ander provinsies kon reis, is op borgtog vrygelaat. Luxolo Tyali, streekswoordvoerder van die nasionale vervolgingsgesag, sÃª die amptenare is op borgtog van R2000 vrygelaat. Thobeka Zuma (41), Wandile Jokozela (40) en Lazola Mxaka (36), is op 12 Augustus deur die Valke gearresteer nadat hulle tydens 'n lokval reispermitte aan 'n undercover polisieman verkoop het. Volgens Tyali het die hofamptenare tussen R150 en R200 per permit gevra. Die bewering is dat hulle tydens die lockdown permitte verkoop het aan mense wat by Sterkspruit oor die grens na ander provinsie wou reis. Die saak is tot 18 September uitgestel. Daar word verwag dat meer klagte bygevoeg sal word. - News24 