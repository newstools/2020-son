DIT was so hittete, of hy was ’n barber sonder vingers. ’n Jong barber van Sarepta in Kuilsrivier was byna sy vingers kwyt toe hy vir ’n inbreker aangesien is en daaroor gemartel is. Dit was nadat Dylan Davids (24) Maandag omstreeks 22:00 halfpad met sy twee vriende na hul blyplek gestap het. Op sy way terug huis toe het hy ’n entjie by ’n vrou in Reuterstraat gevra. Davids vertel: “Ek het die sigaret gekry en toe ek huis toe stap, begin ’n vrou wat in ons straat bly, op my skel. “Daar was nóg ’n vrou wat saam geskel het. Hulle het dik gehou dat ons (bruin mense) van hulle steel.” Davids sê hy wou nog sin maak van alles toe hy daar by die huis ingetrek word. ’n Man het hulle gejoin en hulle het hom begin slaan, vertel hy. Davids sê die man het hom met ’n glas vase geslaan en daarna is hy ook met belts en ’n pot en pan geslaan. Davids sê: “Ek wou heeltyd by hulle weet wat ek gedoen het dat hulle my so moes aanrand. “Ek het ook gesê as ek iets verkeerd gedoen het, moet hulle die polisie bel.” Volgens Davids het die torture aangegaan en hy is ook gewurg. Die man het toe ’n mes gaan haal en gedreig om sy vingers daarmee af te sny, vertel Davids. Inbreek “Net toe hy my vingers wou afsny, het my ma met die polisie opgedaag,” sê Davids. “Hulle het vir die polisie gesê ek wou inbreek by die vrou se huis.” Davids, wat veelvuldige kopbeserings opgedoen het, is na die hospitaal geneem. Hy is Dinsdag ontslaan. Kol. Andrè Traut, ’n polisiewoordvoerder het die voorval bevestig. Al kommentaar wat Traut gelewer het, is dat niemand nog in hegtenis geneem is vir die betrokke voorval nie.