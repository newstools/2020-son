’N FAMILIE in die Oos-Kaap beskuldig die polisie daarvan dat
hulle ’n 19-jarige familielid tydens ’n raid in sy bed doodgemaak het. Volgens die Onafhanklike Polisie-ondersoekdirektoraat (Opod)
sê die polisie dit was self-defence. Nathi Sotushe, 'n gr. 10-leerder van die Hoërskool Tsomo, is
na bewering deur 15 polisielede by sy huis in Mdletyeni aangeval. Opod ondersoek nog die omstandighede rondom die moord, maar die
familie beskryf die voorval as polisiewreedheid. Ndileka Cola, Opod-woordvoerder, sê die polisie beweer
dat hulle Sotushe uit selfverdediging geskiet het nadat hy ’n spies gebruik het
om hulle aan te val. “Die bewering is dat die polisie die huis in Mdletyeni, Tsomo,
besoek het. Toe hulle die huis binnegaan, het die oorledene die polisiebeampte met
’n spies aangeval en die polisiebeampte het ’n skoot afgevuur. “Die ondersoek duur voort en na die saak afgehandel is sal
dit vir ’n finale besluit na die direkteur van openbare vervolging verwys
word.” Kapt. Khaya Tonjeni, 'n Oos-Kaapse polisiewoordvoerder, sê: “Die polisie kan bevestig dat ’n saak van moord op 31 Julie 2020 om 01:40
geopen is om geondersoek te word.” Tonjeni sê geen verdagtes is in hegtenis geneem nie en die
dossier is op 3 Julie aan Opod oorhandig. - News24