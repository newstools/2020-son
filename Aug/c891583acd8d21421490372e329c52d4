VIR die heel eerste keer gaan die heel mooiste meisie in Suid-Afrika in die mooiste stad in Mzansi gekroon word. Die Stad Kaapstad en die Mej. Suid-Afrika-organisasie het aangekondig die eindronde van die Mej. Suid-Afrika-kompetisie vind vanjaar in die Moederstad plaas. Die burgemeester van Kaapstad, Dan Plato, sê dis vir die stad ’n groot eer. “Ons sien uit daarna om al die deelnemers, amptenare en performers in ons stad welkom te heet.” Die Mej. Suid-Afrika-organisasie het reeds vroeër gesê geen toeskouers gaan by die geleentheid toegelaat word nie, maar dat ons dieselfde glans en vermaak as altyd kan verwag. Ons sal die Mej. Suid-Afrika-kompetisie maar live op televisie moet kyk. Daar is vroeër aangekondig dit sal 17:00 op 24 Oktober regstreeks op M-Net en Mzansi Magic te sien wees. Hier is die top 10-finaliste wat om die Mej. Suid-Afrika-kroon meeding: