’N COUPLE van San Francisco, Kalifornië, het ’n paar jaar gelede ’n vark aangeneem. Dít het gekom nadat Maddie Johnson en haar partner, Stephen, Pickles in Februarie 2017 met die groot vloede gered het. Sedertdien het Maddie en Stephen se lewe verander. Hulle eet nie meer varkvleis nie. Pickles en sy beste pel, die Franse bulldog Dill, slaap ook sommer saam op Maddie en Stephen se kooi. Die 27-jarige Maddie sê sy vat hul twee troeteldiere gereeld strand toe. Hulle speel in die see en geniet dit baie. – mirror.co.uk