TWEE mense is dood en drie beseer toe ‘n skietery by ‘n after-tears partytjie naby Hazyview in Mpumalanga uitgebreek het. Brig. Leonard Hlathi, ’n polisiewoordvoerder, verduidelik: “Beamptes het reageer op ’n onwettige byeenkoms na ‘n begrafnis by die Marite-sportgronde, waar rouklaers ’n after-tears paartie gehou het. “Die rouklaers was na bewering ook betrokke in onwettige aktiwiteite, soos kar spinning, en het randomly net geskiet.” Hy vertel dat die groep op die polisie, met hul aankoms daar, net begin skiet het. Die polisie het teruggeskiet en twee verdagtes noodlottig gewond en ‘n derde beseer. Een van die verdagtes is inbesit van ‘n ongelisensieerde vuurwapen gevind. Elf mense is op die toneel gearresteer en die polisie het beslag gelê op ammunisie. Hlathi sê twee polisiebeamptes is ook beseer en is saam met die beseerde verdagte na die hospitaal vervoer. ‘n Saak van poging tot moord, besit van ‘n ongelisensieerde vuurwapen en ammunisie en kwaadwillige skade aan eiendom is geopen. Lt-gen. Mondli Zuma, provinsiale polisiehoof, het die oproerige en geweldadige gedrag van die rouklaers veroordeel.Intussen sal die verdagtes almal Dinsdag in die hof verskyn.