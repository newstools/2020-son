DIE Universiteit van Witwatersrand (Wits) het Maandag begin met die siftingsproses van deelnemers vir die tweede ronde van toetse vir 'n Covid-19-entstof. Prof. Shabir Madhi, 'n entstofkundige by Wits, is aan die stuur van die toetse in Suid-Afrika. "Om deel te neem aan die ontwikkeling van entstowwe sal help om vir Suid-Afrikaners te bepleit om onder die eerstes te wees om toegang daarvoor te kry wanneer dit beskikbaar is," sê Mahdi in 'n verklaring. Die toetse in Suid-Afrika vorm deel van 'n groter wêreldwye program. Die Bill & Melinda Gates-stigting het $15 miljoen aan Novavax, die maatskappy wat die enstof ontwikkel, toegeken. 