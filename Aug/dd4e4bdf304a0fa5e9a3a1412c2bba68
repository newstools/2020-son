NORMA Gigaba, vrou van die oudminister van finansies, Malusi Gigaba, is uit op bail. Sy verskyn Maandag in die Pretoria-landdroshof op klagte van crimen injuria, opsetlike saakbeskadiging en aanranding. Norma is Vrydag gearresteer. Haar prokureur, Victor Nkwashu het aan News24 bevestig dat sy op borgtog van R5 000 vrygelaat is. Volgens Nkwashu is die klagte deur Malusi en sy vriend Peterson Siyaya gelê. "Sy's in goeie gees omdat sy die kinders gaan sien, maar sy het 'n hoes omdat sy 'n nag in die selle deurgebring het," sê Nkwashu. Hy sê dis nog te vroeg om te sê of Norma skuldig gaan pleit of nie. "Ons moet nog die klagstaat en dossier sien," sê hy. - News24