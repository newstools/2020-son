INGRID Paulus, wat vir meer as 20 jaar die rol van Vanessa in die sepie 7de Laan vertolk, het genoeg gehad van boelies op sosiale media. Paulus het op Facebook gesê om gekritiseer te word kom met die job, maar het "as 'n mens met gevoelens nou genoeg gehad van mense wat vieslike, lelike goed van my op sosiale media sê". "Mense dink my job is maklik, maar kom en probeer en doen my job vir een dag (jy sal nie oorleef nie)," skryf sy op Facebook. "Om daagliks gespot te word is nie 'n lekker ervaring nie. Veral nie oor my fisiese voorkoms nie. "Mense weet nie waardeur ek gaan nie en dink hulle kan sê wat hulle wil van my. Ek het genoeg van julle geboelie gehad, want dit is wat dit is en ek gaan dit nie meer langer duld nie. Genoeg is genoeg."