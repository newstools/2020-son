HY IS nog bloedjonk, talentvol en spog reeds met sy eerste single. Die Paarliet Hiram Hartogh (15) het so pas sy debuut- single, “The Young Ones”, uitgereik. Die ou Cliff Richard liedjie kry ’n R&B/pop twist. Dis is laas jaar in die Zero D Beez Studio in die Paarl opgeneem. Hiram kom uit ’n baie musikale familie. Sy pa, Marshall, is in die bekende Theo Watt se Gemini Band. Hiram het op die jonge ouderdom van ses in die Sondagskoolkoor begin sing. Dit was ook op dié ouderdom dat hy die band Little Dynamics gejoin het. As 12-jarige begin hy professioneel sing, kort ná sy deelname aan die South Africa’s Got Talent-kompetisie. Hy tree in 2018 op by Worcester se Liggiefees, die Women’s Day Celebration in Mbekweni in die Paarl en die Nelson Mandela Run. Verskeidenheid Die talentvolle jong man het ook al die verhoog gedeel met groot geeste soos Tamaryn Green (Mej. Suid-Afrika 2018) en Theo Watt. Hy sing verskeidenheid van genres soos R&B, reggae en soul. Vir verdere inligting oor die single, kontak Marshall gerus by 082 860 0267. 