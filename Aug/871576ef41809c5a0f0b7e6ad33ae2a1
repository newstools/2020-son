SATERDAGAAND het vir “my fellow South Africans” soos Krismis gevoel. Veral vir die miljoene rokers en drinkers en diegene wat in dié bedrywe werk, Dis omdat mense van môre­ af weer wettig drank en tabakprodukte kan koop – vir baie cheaper. Dis nadat pres. Cyril Ramaphosa afgekondig het die regering verslap die lockdown-maatreëls na vlak 2. Gister was die blydskap duidelik op Kapenaars se gesigte te sien, even agter hul maskers. Dit is omdat hulle hul families nou weer legally mag visit, ’n legal dop mag drink en ’n legal entjie mag rook. Bonita Williams (47) sê: “Jirre, ek het verlede week my arm gebreek omdat ek aangehardloop het agter iemand wat ’n pakkie Marlboro’s vir R50 verkoop het. “As ek maar net geweet het die president gaan die good news gee, sou ek mossie so gehardloop het nie!” Tammy Armoed verwelkom die nuus, maar wil weet: “Hoekom kon hy dit nie met imme­diate effect terugbring nie? “Hoekom moet ons nou weer wag? Sodat hulle hul minds kan change?” Clive Petersen (59) sê om nou honest te wees, al wat hy uit Rama­phosa se mond gehoor het, is dat entjies en drank nou weer legal is. “Ná daai woorde het ek die TV afgesit,” bieg Petersen. “Nou kan ons weer sonder om bang te wees met ons dop en entjies sit. Ek het gewag vir dié.” Sulaiman Pringle­ (54) is baie bly ’n mens hoef nie meer ’n fake entjie vir R10 te koop nie. Pringle sê: “Ek rook nie baie nie, maar my vrou kan vir jou rook, so ons sal baie save. “Hulle moes dié lankal al gedoen het.” Leroy Taylor (34), sê hy ken mense wat met entjies gemert het, so dis nou ’n jammerte vir hulle, maar oukei, daar’s altyd ’n way om geld te maak. Rene Malan (60) sê haar seun is bly oor die opheffing van die verbod omdat hy net vir entjies gewerk het. Hy sê: “My ma rook nou tabak, want sy gaan deur twee pakkies ’n dag en dit het ons baie gekos.”