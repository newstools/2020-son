WETSTOEPASSERS glo hulle het uiteindelik ’n gang aangekeer wat verantwoordelik is vir sakeroof. Daar word vermoed dat die verdagtes betrokke was by so veel as 20 rooftogte in Kaapstad. Die metropolisie se Wayne Dyason sê van sy lede het Dinsdag ’n verdagte voertuig in Mowbray opgemerk wat verbind word met van die rooftogte. “Polisielede het die wetstoepassers bygestaan toe hulle die voertuig gewys het om te stop. Omdraaikans “Die insittendes het dit geïgnoreer en versnel en in ’n systraat afgedraai. “Ongelukkig vir hulle was dit ’n doodloopstraat en daar was vir hulle geen omdraaikans nie.” Die wetstoepassers het die voertuig genader en gesien dat daar ses insittendes in die kar was. By verdere ondersoek is vasgestel dat onder die ses verdagtes van die most wanted verdagtes is waarna die polisie die afgelope vier maande soek. Al ses die verdagtes is gearresteer. Bind Toe die voertuig deursoek is waarin die ses verdagtes gery het, het die wetstoepassers op toerusting afgekom wat algemeen gebruik word om diefstal by besighede te pleeg. Hulle het onder meer beslag gelê op cable ties wat gebruik word om sekuriteitswagte by besighede vas te bind. Daar is ook afgekom op bolt cutters, koevoete, reflektiewe baadjies, kleefband en verskeie ander items. Dyason het sy span by die metropolisie en die polisie­lede wat hulle bygestaan het, geprys vir hul oplettendheid.