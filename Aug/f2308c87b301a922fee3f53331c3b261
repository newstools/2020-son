DIE self-erkende kinderverkragter en moordenaar, Reagan Zietsman, is Vrydag 'n dubbele lewenslange vonnis gegee. Hy het Vrydag in die landdroshof op Bredasdorp sy lot gehoor, vir die moord en verkragtop van die sesjarige Delvina Europa van Elim in 2019. Zietsman, wie vroeër die week erken het dat hy Delvina verkrag en versmoor het, is life vir verkragting en life vir moord gegee. Hy is ook 'n ag jaar tronkstraf vir ontvoering en vyf jaar vir dwarsboming van die gereg opgelê. Die vonnisse sal almal gelyktydig uitgedien word. Die hof het ook beslis dat sy Reagan Zietsman se naam in die nasionale register vir seksoortreders aangeteken word. Eric Ntabazalila, 'n woordvoerder vir die nasionale vervolgingsgesag, sê: "Daar was 'n sug van verligting in die volgepakte hof." Hy vertel: "Gedurende die week het baie gesukkel om hul trane te keer, terwyl die beskuldigde aan die hof vertel het wat hy op 24 Maart 2019 op die sendingdorpie gedoen het." Zietsman is gearresteer kort nadat Delvina se liggaampie gevind is. Dit was nadat 'n gemeenskapslid aan een van die lede wie help soek het na die dogtertjie vertel het Delvina is laas saam met Zietsman gesien. Zietsman het Delvina saam met hom op 24 Maart 2019 die bosse ingeneem. Inwoners van Elim en selfs buurdorpies het later daardie Sondagmiddag saam met die polisie na haar begin soek. Zietsman sê in sy pleit hy het Delvina doelbewus vermoor deur haar te vermoor en haar lykie daarna in water gesit om enige DNS-getuienis te vernietig. Hy voeg by dat hy het geweet toe hy sy hand oor haar mond en neus hou dat sy sou sukkel om asem te haal, en dat hy haar dood kon veroorsaak deur haar lugtoevoer af te sny en haar te vermoor. 'n Woordvoerder vir Delvina se familie het aan Son genoem die familie vind vrede met die hof se bevindinge. "Niks sal die pragtige klein dogtertjie terugbring nie, maar nou kan genesing begin. "Die familie is ook dankbaar vir die gemeenskap se ondersteuning." Adv. Nicolette Bell, die Wes-Kaapse waarnemende direkteur van openbare vervolging, het die vonnis verwelkom. "Die vervolging van kindermoorde is 'n belangrike prioriteit. "Talle protokol is in plek om seker te maak dat kindermoorde van die begin af geïdentifiseer en die ondersoek geprioritiseer word, en so die vervolging suksesvol is." Sy voeg by dat die NVG sal aanhou streef daarna dat geregtigheid geskied vir die slagoffers van kindermoorde en hul families.