DIE Valke het tydens 'n operasie, om die uitbreiding van die onwettige sigaretbedryf stop te sit, op 'n pakhuis in Mokopane afgekom. Altesaam 42 bokse - met Remington Gold, Royal Express en Pacific Blue - ter waarde van R700 000 is binne die pakhuis gevind. Sommige van die bokse is binne 'n Toyota-bakkie gevind wat naby die pakhuis geparkeer gestaan het. Daar is ook op die bakkie beslag gelê. Kapt. Matimba Maluleke, 'n polisiewoordvoerder, sê die Valke het inligting ontvang en vinnig saam met lede van Mokopane-polisie opgevolg. 'n 27-jarige verdagte is gearresteer vir die handel van onwettige sigarette. Maluleke sê nog sulke operasies gaan uitgevoer.