ESKOM het Dinsdagmiddag aangekondig dat loadshedding weer vanaf 16:00 tot 22:00 in werking gestel gaan word. Dit sal dan Woensdagoggend vanaf 09:00 tot 22:00 voortduur. Die kragreus sÃª in 'n verklaring die besluit oor fase-2 loadshedding is geneem omdat hulle vier eenhede oornag verloor het. "Omdat die verouderde infrastruktuur onbetroubaar en onstabiel is, gaan die beperkte kragstelsel vir die res van die week voortduur, veral as die kouefront gaan tref," lui die verklaring. Eskom het die publiek weer gevra om krag te bespaar.