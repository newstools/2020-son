DIE lente is amper hier, maar die winter is nie verby nie. Sneeu het die naweek in plekke soos Ceres, Robertson en Sutherland geval en selfs Tafelberg het gisteroggend  nog sneeu gekry. Groot dele van die Wes-Kaap het ook reën gekry. Dis bitter koud op talle plekke en vandag se minimum temperatuur is by Sutherland -1, Malmesbury 4, Paarl 4, Kaapstad 7, Grabouw 3, Worcester­ 4, Beaufort-Wes 1 en Ceres 0. Die Suid-Afrikaanse Weerdienste voorspel dat dit die hele week oor die grootste deel van die Wes-Kaap steeds koud gaan wees. Opgewonde Ligte reën word in sekere dele van die Wes- en Suid-Kaap voorspel. In Kaapstad sal dit steeds onder 10 grade wees en daar sal die hele week bibberweer ervaar word. Wahida Parker, besturende direkteur van die Table Mountain Aerial Cableway Company, sê hulle is baie opgewonde oor die sneeu. “Dis die eerste keer in jare dat dit op die berg sneeu en vanoggend (gisteroggend) het dit nóg gesneeu. “Die temperatuur was 2°C en die sneeu was so 2 tot 3 cm diep.”