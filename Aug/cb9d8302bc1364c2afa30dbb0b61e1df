KRIEKET Suid-Afrika (KSA) het Donderdag bevestig dat twee van hul spelers positief getoets het vir Covid-19. Die span is sedert Donderdag by ‘n kultuurkamp in Skukuza in Mpumalanga, maar 50 toetse is op spelers en ondersteuningspersoneel uitgevoer voordat hulle vir die kamp vertrek het. KSA sê in ‘n mediaverklaring: “Die toetsing is in ooreenstemming met die nakoming van die organisasie se verpligting en toewyding om die verspreiding van die virus te beheer. Twee spelers het positiewe toetse opgelewer. Hulle sal ongelukkig die kamp misloop omdat hulle met die isolasieprotokol begin het. "Alhoewel albei spelers asimptomaties is, sal die mediese span van KSA voortgaan om gereeld op te volg om hul gesondheid en welstand te verseker. Daar is geen plaasvervangers aangewys vir die twee spelers wat positief getoets het nie. Almal wat nie die kamp fisies kan bywoon nie, sal virtueel deelneem aan die verrigtinge." Proteas se kultuurkampgroep: Aiden Markram (Momentum Multiply Titans), Andile Phehlukwayo (Hollywoodbets Dolphins), Anrich Nortje (Warriors), Beuran Hendricks (Imperial Lions), Bjorn Fortuin (Imperial Lions), Daryn Dupavillon (Hollywoodbets Dolphins), David Miller (Hollywoodbets Dolphins), Dean Elgar (Momentum Multiply Titans), Dwaine Pretorius (Imperial Lions), George Linde (World Sports Betting Cape Cobras), Glenton Stuurman (Warriors), Heinrich Klaasen (Momentum Multiply Titans), Janneman Malan (World Sports Betting Cape Cobras), Jon- Jon Smuts (Warriors), Junior Dala (Momentum Multiply Titans), Kagiso Rabada (Imperial Lions), Keegan Petersen (Hollywoodbets Dolphins), Keshav Maharaj (Hollywoodbets Dolphins), Kyle Verryenne (World Sports Betting Cape Cobras), Lungi Ngidi (Momentum Multiply) Titans), Lutho Sipamla (Imperial Lions), Pieter Malan (World Sports Betting Cape Cobras), Pite Van Biljon (VKB Knights), Quinton de Kock (Momentum Multiply Titans), Rassie van der Dussen (Imperial Lions), Reeza Hendricks (Imper ial Lions), Rudi Second (Warriors), Senuran Muthusamy (Hollywoodbets Dolphins), Sisanda Magala (Imperial Lions), Tabraiz Shamsi (Momentum Multiply Titans), Temba Bavuma (Imperial Lions), Zubayr Hamza (World Sports Betting Cape Cobras). Faf du Plessis kan nie bywoon nie weens die dreigende geboorte van sy tweede gebore kind. Theunis de Bruyn het hom nou in Skukuza aangesluit.