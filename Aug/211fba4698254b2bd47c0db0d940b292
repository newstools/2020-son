QUEEN B het dit reggekry om van die grootste vrouekunstenaars in Suid-Afrika te kry om ’n spesiale konsert in Vrouemaand te doen. Die TV-en-mediapersoonlikheid en sakevrou Bonang Matheba gaan Saterdag in Sun City die host wees van die jaarlikse Nubian-musiek-fees vir kultuur en leefstyl. Queen B gaan nie net die show host nie, sy is ook een van die baasbreine agter die aanlyn konsert. Queen B se indrukwekkende line-up spog met die grootste sangeresse in Mzansi wat ook wêreldwyd bekend is. Sy het Lady Zamar, Sho Madjozi, Judith Sephuma, Amanda Black en Aus Tebza gekry om op die Nubian-musiekfees se verhoog op te tree. Bonang sê in ’n verklaring sy kan nie wag vir hierdie groot geleentheid nie. Drome “Ek is so opgewonde om my heel eerste livestream-musiekgeleentheid te vervaardig, veral vanuit Sun City, in die provinsie waar ek gebore is. “Hierdie is ’n belangrike maand vir vroue om geïnspireer te word en hul drome te bewaarheid en hierdie livestream beoog om dit te doen saam met van die land en Afrika se grootste vrouekunstenaars.”