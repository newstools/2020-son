MANCHESTER City se romanse met die gesogte Champions League is besig om te floreer. Dit is duidelik ná Vrydag se indruwekkende sege van 2-1 oor die 13 malige wenners, Real Madrid. City het sy laaste 16-uitspeelstryd in die grootste klubkompetisie met 'n aggregate van 4-2 gewen oor die twee bene – en dit was beslis geen vloekskoot nie. Pep Guardiola (City manager) het sy eweknie van Real en driemalige wenner van die toernooi, Zinedine Zidane, in alle afdelings gematch om die Cityzens se plek in die kwarteind teen Lyon in Lassabon te verseker Ondanks die Spanjaard groot sukses met City vermag het in Engeland, is dit in Europa waar hy telkens kort geskiet het met sy span. Guardiola-hulle het in 2015-'16 sover as die halfeindronde gevorder, maar is deur die einste Real geklop. Sedertdien het die kampioenspan van Engeland maar net warm en koud geblaas en kon nooit regtig hulle stempel onder die room van Europese klubs afdruk nie. Ná Vrydag se sege is dit duidelik dat City wel oppad is om die rekord straight te sit. ‘n Tevrede Guardiola, wat die toernooi twee keer met Barcelona gewen het, het egter op sy beurt gesê daar is egter geen tyd om terug te sit en nou al die vreugdevure aan te steek nie. “Indien ons dink dat om Real te klop is genoeg beteken dit net hoe klein ons is,” verduidelik Guardiola aan BBC. “As jy die wil wen, moet jy die groot klubs klop. Dis net die volgende stap vir ons. Maar ons is in die komeptisie om dit te wen. “Ons vedrien beslis om na die volgende fase deur te dring. Maar om die titel te wen, moet jy baie (gehalte) spanne klop. Daar is nog spanne soos Bayern Munich, Lyon, Barcelona, Napoli, Atletico Madrid. “Ek het ook reeds met ons scouting personeel gepraat oor ons volgende opposisie, Lyon. Hulle het gesê ons op high alert sal moet wees. So, ons kan beslis nie nou slap lê nie,” het Guardiola afgesluit. Die kwarteindstryde word volgende week tussen 12 en 15 Augustus beslis. Dit sal net ‘n once off wedstryd wees – dieselfde geld vir die semis wat ‘n week later plaasvind. Die eindstryd is op 23 Augustus. 