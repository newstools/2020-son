DRIE mense is dood en drie ander beseer in twee afsonderlike skietvoorvalle op die Kaapse Vlakte. In die jongste voorval is ene Renaldo (33) gisteroggend in ’n huis in Firethorn-straat in Bonteheuwel dood aangetref. Volgens sers. Noloyiso Rwe­xana, ’n polisiewoordvoerder, is die Bishop Lavis-polisie na die adres ontbied. “By hul aankoms het hulle die man met ’n enkele skietwond in die kop aangetref. Hy is op die toneel dood verklaar.” Rwexana sê die omstandighede rondom die voorval word nog ondersoek. Die motief rondom die moord is ook nog nie duidelik nie. Inwoners van Bonteheuwel sê Renaldo was nie by bendegeweld betrokke nie. Niemand is nog in verband met die moord aangekeer nie. “Daar word beweer twee mans in balaklawas het die woning binnegekom en begin skiet.” Rwexana sê twee mans (22) en (25) is op die toneel dood. “Drie ander mense (twee vroue en ’n man) tussen die ouderdomme van 27 en 48 is in die voorval gewond.” Volgens Rwexana ondersoek die speurders in Manenberg ’n dubbele moordsaak. “Niemand is nog in hegtenis geneem nie.”