KAAL en onbeskaamd is hoe 'n man in sy verjaardag pak agter 'n wilde  vark, wie sy laptop gesteel het, gehardloop het. Die jaagtog het by 'n Berlynse-meer afgespeel. Adele Landauer het die foto's, wat viral gegaan het, gevat en op haar Instagram gedeel. Dis ook waar sy die man as 'n "regte held" beskryf. Sy vertel hoe die wyfie met twee babas uit die bos gekom het, vermoedelik opsoek na kos. "Baie van ons was bang, maar dit lyk asof die wildsvark rustig was." Nadat hulle pizza uit 'n rugsak geëet het, van 'n  man wat in die meer gaan swem het, het hulle na nog kos gesoek. Dis toe hulle 'n geelsakkie opmerk en besluit om dit saam met hulle te vat. Die eienaar van die sak het onmiddellik opgespring en hulle agtervolg, omdat dit nie kos nie maar sy laptop binne in die sak was. "Almal van ons het hom net dopgehou, hy het so gefokus gebly, en toe kom hy terug met sy geelsak in die hand en almal klap vir hom hande," skryf Landauer. Sy vertel die man het net gelag toe sy die foto's vir hom wys en toestemming vra om dit op sosiale media te laai. "Ek glo die lewe het ook humor en ons moet dit deel." Landauer het nie die reaksie op haar Instagram post verwag nie en was geskok oor die aandag wat haar foto's kry. "Natuurlik was ek heeltemal verbaas, niemand verwag tog so 'n groot belangstelling nie."