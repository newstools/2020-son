DIE voormalige WWE-kampioen Roman Reigns het Maandagoggend by Summerslam sy terugkeer tot die maatskappy gemaak. Die Big Dog het ná die geveg tussen Bray Wyatt en Braun Strowman om die WWE Championship sy eerste verskyning in ses maande gemaak. Hy het met sy aanval op die pasgekroonde kampioen, Wyatt, dit duidelik gemaak hy het sy oog op sy WWE Championship. Reigns het voor Wrestlemania 36 met die uitbreek van Covid-19 besluit om weg van die kryt te bly. Weens sy geskiedenis met leukemie wou hy nie kanse waag met sy gesondheid nie. Met sy terugkeer, is dit nou die ander rofstoeiers wat oor hul gesondheid gaan worry. Die WWE Championship was een van twee kampioenskapsgordels wat nuwe eienaars gekry het. Asuka het vroeër die aand die Raw Women's Championship vanaf Sasha Banks teruggewen. Ander uitslae: Apollo Crews klop MVP en behou sy United States Championship. Bayley is steeds die Smackdown Women's Champion nadat sy vir Asuka klop. Street Profits behou ook hul Raw Tag Team Championship deur vir Andrade en Angel Garza te wen. Mandy Rose wen vir Sonya Deville. Weens die bepaling van die geveg, moes Deville die WWE verlaat. Seth Rollins wen teen Rey Mysterio se seun, Dominik, in 'n straatgeveg. Drew McIntyre het weereens sy WWE Championship suksesvol verdedig deur Randy Orton uit te oorlê. 