RELAX. Jy hoef nie meer fake entjies te rook nie. Pres. Cyril Ramaphosa het aangekondig die hele land sal Maandag om middernag na vlak 2 skuif. Dit is onder die vlak dat die verkoop van entjies vir die eerste keer sedert die begin van lockdown toegelaat word. Die verkoop van drank word ook weer, Maandag tot Vrydag slegs tussen 09:00 en 17:00, toegelaat. Ja, jy mag nou ook weer geliefdes wat in 'n ander provinsie woon, sonder 'n permit, gan besoek. Ramaphosa sê die regering het besluit om die ekonomie weer te heropen na 'n kabinetsvergadering die naweek. Hy noem verder: "Ons het besluit dat die afname in die aantal daaglikse infeksies moet lei tot 'n lae lockdown-vlak. "Die lockdown het hewige druk op die land se ekonomie geplaas. "Ek praat met die land van 'n punt van hoop. Die getal van aktiewe gevalle verminder stadig. "Minder mense toon simptome en minder mense het nodig om by hospitale opgeneem te word. Baie van die veld-hospitale het nou bedspasies." Ramaphosa noem dat alle aanduiding is dat die land haar piek bereik het."Dit beteken nie ons kan nou slap lê nie en ons moet steeds waaksaam wees."Die kleinste slip-up kan lei tot 'n toename in ons infeksies. Ons het dit in ander lande gesien, wat gedwing was om weer streng lockdown reëls te implementeer." Ramaphosa sê gesondheidsfasiliteite het gewys dat hulle gereed en vaardig is. "Ons het beter gevaar in die bestuur van die pandemie as wat voorspel was. Dit is danksy dokters, verpleegsters en ander gesondheidsorgwerkers, wie getaak was met 'n ongekende vyand." Hy het ook alle essential werkers soos polisiebeamptes, verpleegsters en dokters bedank. Ramaphosa maan egter dat die risiko van besmetting nie sal weggaan nie."Die risiko gaan egter vermeerder soos meer mense by die werk terugkeer."