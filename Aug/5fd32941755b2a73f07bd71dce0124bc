IN die afgelope maand was daar ‘n groot toename in openbare onluste in Kaapstad. Om presies te wees was daar 91 protesaksies tussen 11 Julie en 5 Augustus aangeteken. Dit is in vergelyking met 38 voorvalle tussen Mei en Julie. Volgens JP Smith, mayco-lid van  van veiligheid en en sekuriteit, is 38 personeellede beseer en 14 voertuie van die direktoraat en ses private karre beskadig. Hy voeg by dat 28 mense weens openbare geweld ook in hegtenis geneem is. “Baie van die onluste is weens pogings om grond te beset in groot areas van die stad.” Smith sê dit veroosaak dat bronne nie gebruik kan word om die polisie in hulle werk te kan bystaan nie en minder voertuie is ook beskikbaar om te help in noodgevalle. “As personeel beseer word, beteken dit hulle moet van die werk af bly, waar hulle ook aangewend kon word vir ander gevalle. “Daar is ander voorbeelde ook waar ander dienste die verskillende department raak en waar gemeenskappe daardeur nie gehelp kon word nie.”