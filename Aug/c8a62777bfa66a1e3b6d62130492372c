DIE Buccaneers se gesukkel in die huidige Premiersokkerliga duur voort. Cape Town City het gister op Loftus Vers­feld met 1-0 met die span van Soweto afgereken. Ten spyte van ’n versigtige begin deur albei spanne moes City nog harder werk toe hulle Mpho Makola in die 32ste minuut verloor het. Dit was omdat Makola twee geelkaarte gewys is. Hoewel hulle net 10 spelers was, het hulle bly veg en dit was nie lank nie, toe het City se Kermit Erasmus net voor die rustyd sy span die voorsprong teen die Bucca­neers gegee. Hoewel albei spanne hard probeer het, kon nie een van hulle nog ’n doel aanteken nie. Weens die rooikaart moes City sy planne aanpas en hy was gelukkig dat hy sy voorsprong verdedig het. Met dié uitslag kon Pirates nie die derde plek in die PSL terugvat van Supersport United nie. City het egter sy plek op die puntelys verstewig en lê nou 7de met 36 punte en 3 games oor. Die Citizens lyk nou meer verseker van hul PSL-status en kan ook met n oorwinning in hul volgende wedstryd Saterdag teen Golden Arrows hul hande op ’n plek in die top-agt sit.