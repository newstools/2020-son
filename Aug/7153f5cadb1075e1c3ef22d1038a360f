MEER as 12-duisend vroeë-kind-ontwikkelingsentrums het aansoek gedoen om te heropen. “Die wie voldoen aan die gesondheid en veiligheidsmaatreëls mag heropen,” aldus Lumka Oliphant, woordvoerder vir die departement van maatskaplike ontwikkeling. “ECDs mag dadelik heropen, mits hulle voldoen aan die protokol. Die afgelope week het 12 345 ECDs die aanlyn self-assessmentvorm voltooi. Sodra dit gedoen is en hulle die groenlig gekry het, kan hul heropen.” In Julie het die hooggeregshof in Pretoria beslis alle private voorskool en vroeë-kind-ontwikkelingsentrums moet heropen, indien dit veiligheid is. Regter Hans Fabricius het in sy beslissing genoem die departement se besluit om private kleurterskole onder vlak-3 lockdown te sluit is ongrondwetlik. Intussen is die self-assesseringsvorm gratis op die departement se webwerf beskikbaar en kan ook by enige van hul kantore en dienspunte verkry word.