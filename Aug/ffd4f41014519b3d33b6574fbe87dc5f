DIE ministers wat in die nasionale corona-virus-bevelsraad dien praat om 14:00 met die land oor maatreëls wat met vlak-2 verband hou. Nkosazana Dlamini-Zuma, minister van samewerkende regering en tradisionele sake, sal die besprekings lei. Die besprekings kom ná pres. Cyril Ramaphosa Saterdagaand aangekondig het dat die inperking na vlak-2 verslap sal word. Vlak-2 tree vanaand om middernag in werking. Onder vlak-2 sal die verkoop van sigarette vir die eerste keer sedert die begin van die lockdown toegelaat word. Die verkoop van drank word ook weer vanaf Maandae tot Vrydae tussen 09:00 en 17:00 toegelaat.   