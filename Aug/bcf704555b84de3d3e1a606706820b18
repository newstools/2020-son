DIE Fifa-president, Gianni Infantino, bly in sy pos terwyl hy strafregtelik ondersoek word. Aanklaers in Switserland het verlede week regstappe teen Infantino begin oor ’n beweerde geheime vergadering met Switserland se prokureur-generaal, Mic­hael Lauber. Albei mans ontken dat hulle enige iets verkeerds gedoen het. Die wêreldbeheerliggaam vir sokker, Fifa, wat in Zürich gesetel is, sê die vergaderings was “roetine” en dat geen misdaad gepleeg is nie. Fifa sê: “Daar was absoluut geen rede om enige ondersoek in te stel nie en daar is steeds geen rede daarvoor nie. Bedank “Daar is niks wat dui op enige misdaad nie.” Lauber het laas week bedank nadat ’n hof gesê het hy het die vergaderings probeer wegsteek en vir sy supervisors gelieg in ’n ondersoek na korrupsie in Fifa. ’n Spesiale aanklaer, Stefan Keller, is in Junie aangestel om strafregtelike klagte teen die twee mans en ander te hersien. Die owerheid oor die kantoor van die prokureur-generaal sê Keller het egter bevind daar is aanduidings van misdrywe wat verband hou met hul vergaderings.