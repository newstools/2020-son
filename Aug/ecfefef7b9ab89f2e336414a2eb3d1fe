HY DROOM daarvan om ’n loopbaan met sy darts te maak, sê Cameron Carolissen (24) van die Saints-klub in die Kaap, waar hy voorsitter is. “Daar lê egter harde werk voor. Eerstens moet ek my SA kleure kry en my land verteenwoordig. Daarna kan ek my droom verwesenlik om aan die pro circuit oor die wêreld heen deel te neem. “Uiteraard gaan dit nie maklik wees nie, want die pool spelers wêreldwyd is almal topklas. “Sedert lockdown speel ek ook online internasionaal teen spelers oral in die wêreld. Dit is uiters opwindend. “Dit help my om aan ’n hoër vlak gewoond te raak, wat my eie spel ook tot nuwe hoogtes vat. Dié mededinging is ’n groot inspuiting vir my.”