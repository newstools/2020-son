JULLE, die geliefde Zavion Davenport, oftewel Chi Chi De­Vayne, is nie meer met ons nie. Die ster van RuPaul’s Drag Race se mammie, Tina Davenport, het CNN in ’n verklaring meegedeel dat Chi Chi op 34-jarige ouderdom afgesterf het. “Dit is met groot verdriet dat ek en my familie die dood van my geliefde seun, Zavion Mi­chael Davenport, wat regoor die wêreld bekend was as Chi Chi Devayne, moet aankondig.” Die familie van Chi Chi het ook sy finale woorde gedeel: “Sy finale woorde aan sy familie en fans was: ‘Moet nooit opgee nie.’” Daar was geen verdere besonderhede oor die oorsaak van sy dood in die verklaring nie.­ Maar CNN berig dat die drag queen-ster nog ’n post op sosiale media gelaai het terwyl hy in die hospitaal was. Ek lees op theguardian.com dat Chi Chi in 2018 gediagnoseer is met scleroderma. Dit is ’n autoimmune-toestand wat veroorsaak dat die liggaam se connective tissues hard word en sere vorm. Die drag queen was baie gewild onder die fans op die derde asook agste seisoen van die show RuPaul’s Drag Race. Die televisievervaardiger en aanbieder van die show, RuPaul, het op sosiale media gesê hy is in stukke oor die hartseer nuus. “Ek was gebroke toe ek die nuus ontvang dat Chi Chi De­Vayne afgesterf het. “Ek is so dankbaar dat ons haar gaafheid en pragtige siel kon ervaar het. Sy gaan baie gemis word, maar sy sal nooit vergeet word nie.”