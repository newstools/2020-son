DIE komediant Tol Ass Mo se vrou, Mome Mahlangu, sê sy staan bankvas agter haar man wat daarvan aangekla word dat hy ’n model verkrag het. Sy gaan nie haar man afstaan net oor twieps hom reeds skuldig bevind het aan die verkragting en seksuele aanranding van Lerato Moloi nie. Lerato beweer die Suid-Afrikaanse komediant het haar in 2014 verkrag en seksueel aangerand toe hulle saam gewerk het aan ’n televisieproduksie in die Paarl. Mome het ’n lang verklaring in die sosiale media geplaas waarin sy haar ondersteuning vir haar man duidelik maak. Boelie “Ek kan onthou dat ek in Julie gesê het ek gaan nie deel hê in die kangaroo court (met verwysing na die sosiale media) nie, maar wel in die regte hof. Want as vrou is ek self ook disturbed deur die aantygings. Dit moet nie ligtelik opgeneem word nie. “Die kangaroo court het ook al na my gehap. Ek is nie seker waarom ék geboelie word nie. Ja, ek gaan my man ondersteun totdat hy skuldig bevind is. En nie deur Twitter nie.”