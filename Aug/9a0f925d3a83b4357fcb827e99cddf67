HY VERWELKOM die pogings om alkoholverwante voorvalle te verminder. Albert Fritz, Wes-Kaapse minister van gemeenskapsveiligheid, is ook bly dat 105 ondersoeke deur die Wes-Kaapse Drankowerheid (WCLA) gedoen is en 36 dranklisensies opgeskort is. Die ondersoeke is gedoen vanaf 27 Maart tot 31 Julie. Fritz het uitgevaar teen die plundering van drankwinkels. “Die laaste paar weke het ons gereeld gesien hoe drankwinkels in die protesaksies geplunder word. Simpatie “Ek veroordeel die plundery en gewelddadige protesaksie wat die beskadiging van eiendom en steel van goedere insluit. As mense inligting het daaroor, kan hulle die polisie inlig.” Fritz sê die provinsiale regering het simpatie met drank­lisensiehouers soos restaurante en bars wat onder geweldige druk geplaas word. “Ons verstaan baie werke is in gedrang weens die verbod op alkohol. “Ek ondersteun die versoek dat ’n slim benadering tot drankverkope gevind moet word wat ook die aantal alkoholverwante voorvalle sal laat afneem.” As mense klagtes oor lisensies het, kan hulle die WCLA bel by 021 204 9805.