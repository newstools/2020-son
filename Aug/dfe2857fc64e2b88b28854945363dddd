SEVILLE is Europa League kings hul ná rekord sesde sege. Seville se manager, Julen Lopetegui, beweer hy het nooit sy span se vermoë het ná hul Europa League seëvierende veldtog bevraagteken nie. Dit volg nadat die Europa League kings die toernooi vir ‘n rekord sesde keer gewen het, toe hulle Inter Milan Vrydag in Cologne, Duitsland in 'n riller met 3-2 gefnuik het. Daar was vroeg in die finaal drama toe Sevilla se defender Diego Carlos Inter se doelevraat, Romelu Lukaku, in die doelgebied neergevel het vir ‘n penalty. Die Belg het sukses behaal met sy 34ste doel in alle kompetisies, wat Inter vroeg op die voorvoet gesit het. Dit was ook ‘n rekord 11de wedstryd agtereenvolgens waarin Lukaku sukses behaal het. Inter se vreugde was egter van korte duur nadat Luuk de Jong twee keer met sy kop sukses behaal het om Seville in die driving seat te sit. Die stryd het weer wipplank gery toe Diego Godin ná die halfuurmerk sukses gehad het om sake gelykop te maak. Daar was nog ‘n twist toe Carlos vir sy vroeë blaps opgemaak. Dis toe sy bicycle kick deur Lukaku in Inter se doelhok gedeflekteer is om Seville se sege te verseker. Seville is onoorwonne in 21 wedstryde in alle kompetisies - ‘n lopie wat terug in Februarie begin het. Die sege het ook Lopetegui sy eerste groot trofee van sy loopbaan verseker. "Dis ‘n pragtige klub,” het Lopetegui gesê. "Ek het hulle vermoë om dit te wen en geskiedenis te maak nooit bevraagteken nie. “Ek het ‘n fantastiese groep spelers. Hulle het daarin geglo want hulle werk verskriklik hard en dit het weer in die kompetisie gewys. “Sou ons nie die final gewen het nie, sou ek steeds baie lief en trots op hulle gewees het. Gelukkig het ons die prys huistoe gevat,” het die voormalige manager van Spanje en Real Madrid bygevoeg. Die vorige nege Europa League-kompetisies is deur spanne van Spanje en Engeland gewen – Seville (vier), Chelsea (twee) met Atletico Madrid en Manchester United wat een elk het. Die laaste span van Italië wat die titel gewen het was Parma in 1999. AP