DIE mans het lewenslange vonnis gekry vir die moord op 'n polisiekaptein, tydens 'n heist by 'n winkelsentrum. Bheko Sibiya, Mdeliseni Mathonsi en Siphamandla Mathonsi is elk tot lewenslank deur die hooggeregshof in KwaZulu-Natal gevonnis. Kapt. Dumisani Mhlanzi is op 23 Februarie 2018 noodlottig, tydens 'n gewapende roof by die Maphumulo-winkelsentrum, gewond. Kapt. Simphiwe Mhlongo, woordvoerder vir die Valke, sÃª: "Die verdagtes het met kontant, selfone en Mhlanzi se dienspistool weggekom." "Drie verdagtes is noodlottig deur die polisie gewond." Hy voeg by dat Mdeliseni Mathonsi en Sibiya 'n maand later by 'n manshostel in KwaMashu gearresteer is. "Siphamandla Mathonsi is in Junie 2019 gearresteer. In sy besit is ook 'n ongelisensieerde vuurwapen en ammunisie gevind. "Die beskuldigde is elke tot lewenslank vir moord gevonnis, asook 15 jaar vir roof met verswarende omstandighede, 15 jaar vir roof van 'n winkelassistent en 15 jaar vir die rooftog van Mhlanzi se dienspistool. "Siphamandla Mathonsi is 'n verdere ag jaar tronkstraf vir besit van 'n ongelisensieerde vuurwapen en ammunisie gegee." Die drie se aansoek om verlof tot appel is ook dadelik van die hand gewys. - News24