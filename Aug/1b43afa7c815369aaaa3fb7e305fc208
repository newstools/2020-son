WETSTOEPASSERS van die Stad Kaapstad het Vrydag nog 'n klagte oor die weeklikse Athaan by Nurul El-Houda masiet in Leeuwen-straat in die Bo-Kaap ontvang. Ene Dawood Terblanche het die voorval op sosiale media aangekondig. "Die wetstoepassers het Vrydag omstreeks 14h00 die klagte bygewoon." Hy vertel dit is die derde keer dat die daar 'n klagte oor die Athaan kom. Op sosiale media was mense geskok. "In die Bo-Kaap van alle plekke. Vind uit wie het gekla en vra hulle mooi om te trek," sê een gebruiker. Nog een het gesê die mense kla oor nonsense. "Die Athaan is nog nie eers vyf minute lank nie. Die leiers moet ferm staan teen die klagtes. Maar as 'n Moslem dink ek eerder ons moet praat oor hoe sleg daar in die omgewing van moskees gepark word." In Junie verlede jaar het die Zeenatul Islam Masjid in District 6 ook onder skoot gekom. Die mense het ook gekla dat die bilal te veel geraas maak. Die Stad het toe twee toetse gedoen nadat ’n inwoner gaan kla het. Met die tegniese toets is bepaal hoeveel desibel die geluide is, met ander woorde hoe hard dit is, het Son berig. Dawood sê die klag by Nurul El-Houda word ondersoek.