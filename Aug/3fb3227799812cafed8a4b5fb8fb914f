'N VRYSTAATSE sakeman wie na bewering ontvoer en vir 'n losprys aangehou is in Springfontein, is deur die polisie gered. Brig. Motantsi Makhele, ’n polisiewoordvoerder, sê "Shaiful Islam is op 2 Augustus as vermis aangemeld, nadat sy wit Toyota hilux bakkie buite die Parkweg polisiestasie gevind is. "Toe sy gesin anonieme oproepe begin ontvang het, en daar 'n losprys ge-eis is, was dit duidelik dat die 43-jarige sakeman ontvoer is." Vrydagaand het die polisie 'n deurbraak gemaak in hul ondersoek toe 'n 50-jarige verdagte in Hilton in Bloemfontein gearresteer is. Dit het gelei tot die arrestasie van nog twee verdagtes, van 36 en 39 jaar oud." Makhele noem dat die verdagtes is almal buitelanders. Met die vordering het inligting die polisie na Springfontein gelei waar Islam, wie deur twee Suid-Afrikaners opgepas is, aangehou was. News24 berig dat ook die twee Suid-Afrikaners van 24 en 29 is gearresteer en 'n saak van ontvoering en roof is geopen. Makhele voeg by dat die verdagtes binnekort in die hof sal verskyn.