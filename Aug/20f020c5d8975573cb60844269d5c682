ALBERT Fritz, Wes-Kaapse minister van gemeenskapsveiligheid, het inwoners gevra om verantwoordelik te drink. Dit kom na drankverkope vanaf Dinsdag weer onder vlak-2 van die lockdown toegelaat word. Fritz neem verder kennis dat die Wes-Kaapse Drankowerheid sover 117 oortredings van die Wet op die Rampbestuur ondersoek. 38 lisensies is reeds opgeskort. Hy sê: “Mense met dranklisensies soos restaurante en bars het gesukkel om kop bo water te hou. Sommige moes ongelukkig hul deure sluit. “Die opheffing van die alkoholverbod as 'n stap om die ekonomie te herstel word verwelkom.” Fritz noem ook dat die verbod ’n beduidende impak op die drankowerheid se inkomstestroom gehad het omdat lisensies nie hernu kon word nie.