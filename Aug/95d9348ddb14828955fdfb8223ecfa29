'N SAKEMAN van Johannesburg is in 'n vermoedelike sluipmoordaanval doodgeskiet toe hy gaan draf het. Die voorval wat Maandagmiddag plaasgevind het. Victor Sidambe, die eienaar van Sidas Security, is doodgeskiet toe hy buite sy huis in Buccleuch gedraf het. Twee bronne na aan die sakeman het aan Sunday World gesê 'n wit Toyota Tazz met donker vensters het voor hom stilgehou. Een van die insittendes het met 'n vuurwapen uitgeklim en hom agt keer geskiet. Sidambe is op die toneel dood. Leeroy Sidambe, 'n familiewoordvoerder, sê 4 000 sekuriteitsbeamptes het op sy oom staatgemaak om 'n bestaan te maak. - News24