'N PA en seun van die Baai het na bewering die tax-man uit meer as R1 miljoen bedrieg. Rashaad Musa (69) en Goolam Musa (43) van 'n plaaslike vrugte- en groentewinkel het Maandag in die handelshof verskyn. Lwando Zenzile, 'n polisiewoordvoerder, sê die twee het na bewering nagemaakte fakture by die Suid-Afrikaanse Inkomstediens (Sars) ingedien en voorgegee dat hulle tussen Augustus 2012 en Julie 2016 saketransaksies met twee ander plaaslike maatskappye gehad het. Zenzile sê 'n ondersoek deur Sars het onthul dat die 12 fakture en twee verkskaffers na bewering vervals, nagemaak en bedrieglik was. Sars het gevolglik 'n verlies van meer as R1,2 miljoen gely. Die saak is tot 14 September uitgestel.