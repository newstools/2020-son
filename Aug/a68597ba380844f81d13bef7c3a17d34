NETFLIX het die netwerk UPN se videoteek geraid en sewe gewilde sitkoms gaan afstof om dit weer uit te saai. Netflix het die regte verkry om Moesha; Sister, Sister; The Game; Girlfriends; The Parkers; Half & Half en One on One weer uit te saai. UPN het ses seisoene uitgesaai van Moesha, waarin die aktrise Brandy Norwood speel. Netflix het dit reeds die afgelope naweek begin wys. The Game, wat nege seisoen het, begin op 15 Augustus. Sister, Sister is in die ’90’s uitgesaai en sal vanaf 1 September weer op die lug wees. Die ster van Black-ish, Tracee Ellis Ross, speel ook in Girlfriends. Dié show het agt seisoen geduur. The Parkers, Half & Half en One on One volg in Oktober. – thewrap.com­