ERNSTIGE misdade het in die eerste kwartaal van die 2020/2021 boekjaar afgeneem. Die minister van polisie, Bheki Cele, het Vrydag die kwartaalikse misdaadsyfers bekend gemaak. Hy het genoem dat ernstige misdade in die tydperk, wat onder lockdown was, in vergelyking met dieselfde tyd verlede afgeneem het. Die misdaadstatistieke is van die tydperk toe Suid-Afrika onder vlakke 5, 4 en 3 was van April tot Junie 2020. Volgens die minister was daar sedert die begin van die lockdown einde Maart 'n afname in moorde, seksuele misdrywe en poging tot moord. Tussen April en Junie 2020 het moord met 35.8% gedaal, seksuele aanranding met 35.9%, verkragting met 40.4% en gewone rooftogte met 49.8%. Cele reken die feit dat alkohol nie beskikbaar was nie het 'n rol gespeel. "Meer hulpbronne sal in die polisiediens gesit moet word om die getalle te behou," aldus cele. Intussen het inbrake by skole en drankwinkels wel togeneem. Cele sê dit is kommerwekkend dat byna 330 000 mense vir die oortreding van lockdown reëls gearresteer was. EWN berig dat volgens die polisiediens toon die misdaadstatistieke dat 'n veiliger Suid-Afrika moontlik is.