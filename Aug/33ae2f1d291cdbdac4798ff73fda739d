DIE ANC moet korrupsie vinnig vasvat om die vertroue van Suid-Afrikaners terug te wen. Só het die party se hoof oor sy komitee oor ekonomiese transformasie, Enoch Godongwana, Maandag by sy sakeforum gesê. Godongwana sê korrupsie doen skade aan die party en sleep sy naam deur die modder. Die eerste stap om die ekonomie te herstruktueer en nuut en inklusief te maak, is volgens hom om die beeld te verander dat die ANC korrup is. "Laat ek begin deur reguit en eerlik met julle te wees en sê dat die eerste uitdaging vir ons as die ANC is dat ons met 'n gebrek aan vertroue van Suid-Afrikaners en sakevertroue te werk moet gaan," het hy gesê. - EWN