TWEE verdagtes is in Gauteng gearresteer vir die besit van plofstof wat vir onwettige mynboubedrywighede gebruik word. Die twee is Woensdag tydens ’n polisiepatrollie in die Zamimpilo-informele nedersetting in Langlaagte, suid van Johannesburg, in hegtenis geneem. Kay Makhubele, ’n Gautengse polisiewoordvoerder, sê die plofstof is ontdek tydens ’n soektog na onwettige sigarette. “Die honde-eenehid is ontbied en met hul aankoms is bevestig dat die inhoud van 'n plastieksak wel plofstof was.” Hy sê nog plofstof is in die verdagtes se huis gevind waar ’n vrou ook in hegtenis geneem is. Albei sal Vrydag in die Johannesburgse landdroshof verskyn. Nog 'n klag kan moontlik bygevoeg word nadat een van die verdagtes 'n polisiebeampte probeer omkoop het. - JacarandaFM