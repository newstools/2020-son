DIE omstrede pastoor Shepherd Bushiri sê die Valke het vroue geïntimideer om vals klagte van verkragting teen hom te lê. Twee vroue het Woensdag aan die nuusdiens eNCA vertel hoe Bushiri hulle verkrag het. Bushiri ontken die bewerings en sê die vroue het gedreig om hul stories aan die nuuskanaal te vertel as hy hulle nie geld gee nie. Hy beweer ook dat 'n amptenaar van die Valke en die media betrokke is by die komplot om geld uit hom te kry. Volgens hom is die Valke-amptenaar al vir die afgelope drie jaar besig om hom af te dreig deur vrou te stuur om geld te vra. "As ons nie gee nie, sê sy vir die meisies om ons in die openbaar van verkragting te beskuldig," aldus Bushiri. - News24