DIE belangrikste hulpbron in die landbou-sektor is die mense wie op die grond woon en werk. Só het adjunkpres. David Mabuza gesê toe hy geskrewe vrae van parlementslede in die nasionale raad van provinsies beantwoord het. Hy het die regering se standpunt beklemtoon dat die lewe van 'n plaasboer, plaaswerker en plaasbewoner nes enige ander landsburger van die land, belangrik is. “Misdaadbekamping is die prioriteit van die polisiediens. Ons kan wel gerusgestel wees met die feit dat oortreders gestraf sal word. “Ons howe het ook al hul onafhanklikheid en vermoë gewys om geregtigheid vir gewelddadige misdade soos moord te laat geskied.” Hy voeg by hulle is deeglik en wys geen genade aan dié, wie fisieke, sielkundige of ekonomiese skade aan gemeenskappe aanrig wat kos op ons tafels regoor die wêreld sit. “Die SAPD sal ook voortgaan om die verhouding met alle kiesafdelings in die plaasgemeenskappe te verbeter.” Mabuza sê landbou wys uithouvermoë te midde die ekonomiese inkrimping en bly ‘n belangrike deel van die Suid-Afrikaanse ekonomie.