DIE Suid-Afrikaans-gebore vleuels Kobus van Wyk en Wes Goosen draf albei môre in Wellington vir die Hurricanes uit in ’n Superrugby Aotearoa-kragmeting met die Chiefs. Van Wyk vervang Ben Lam op regtervleuel en Goosen, wat in sy 50ste game sal uitdraf, is op die linkervleuel. Die Hurricanes het twee weke gelede teen alle verwagtinge in met die Crusaders afgereken. Laas week het die Canes ’n loslootjie geniet. Ná die blaaskans behoort Jason Holland (afrigter) se span lekker uitgerus te wees. Daarteenoor kon Holland se eweknie van die Chiefs, Warren Gatland, nog nie een oorwinning in die Nieu-Seelandse plaaslike kompetisie behaal nie. Kombineer Die span van Hamilton het nou sewe agtereenvolgende nederlae gely. Vince Aso vervang die beseerde Ngani Laumape op binnesenter. Aso kombineer met Peter Umaga-Jensen in die middelveld. Dane Coles (haker) en sy All Black-spanmaat Ben May (stut) is ook terug van ’n besering om die voorry te versterk. Die All Black-losvoorspeler Luke Jacobson is in die nr. 6-trui in die beginspan en vorm saam met Sam Cane, die kaptein, en Pita Gus Sowakula die lostrio. Lachlan Boshier, wat tot dusver een van die Chiefs se beste spelers was, is heeltemal uit die groep weggelaat. HURRICANES – Jordie 
Barrett, Kobus van Wyk, Peter Umaga-Jensen, Vince Aso, Wes Goosen, 
Jackson Garden-Bachop, TJ Perenara (m/k), Ardie Savea, Du’Plessis 
Kirifi, Reed Prinsep, Scott Scrafton, James Blackwell, Tyrel Lomax, Dane
 Coles (m/k), Ben May. BANK: Asafo Aumua, Tevita Mafileo, Pouri 
Rakete-Stones, Kane Le’aupepe, Devan Flanders, Jamie Booth, Billy 
Proctor, Jonah Lowe. CHIEFS – Damian McKenzie, 
Shaun Stevenson, Anton Lienert-Brown, Alex Nankivell, Sean Wainui, Kaleb
 Trask, Brad Weber, Pita Gus Sowakula, Sam Cane (k), Luke Jacobson, 
Mitchell Brown, Naitoa Ah Kuoi, Nepo Laulala, Samisoni Taukei’aho, Ollie
 Norris. BANK: Bradley Slater, Rob Cobb, Angus Ta’avao, Tupou Vaa’i, 
Mitchell Karpik, Lisati Milo-Harris, Quinn Tupaea, Kini Naholo.