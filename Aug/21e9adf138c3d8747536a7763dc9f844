HALLE Berry (54) gaan haarself verteenwoordig in haar skeisaak van haar eks Olivier Martinez (54). Dis nou al vyf jaar nadat hul paadjies geskei het. DailyMail.com berig dat die aktrise die dokumente by die hof ingehandig het en dat haar skeiprokureur, Marina Zakiyan Beck, nie meer aan die saak werk nie. Olivier, het op sy beurt die celebrity divorce lawyer Laura Wasser gekry om hom te verteenwoordig. Die twee het in Desember 2016 hul skeisaak afgehandel en afgespreek dat hulle gedeelde toesig oor hul sesjarige seun, Maceo, sal hê. Maar in 2018 het TMZ berig dat die Catwoman-aktrise weer hof toe geroep is omdat hulle nooit ’n formele toesigooreenkoms geteken het nie. Die tweetjies het mos in 2013 getrou nadat hulle in Suid-Afrika op die stel van die movie Dark Tide ontmoet het.