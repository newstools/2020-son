DIE or­ganiseerders van die Run Your­ City Series (RYCS) is saam met die borge FNB en Puma Suid-Afrika opgewonde om die 5K Solo Run-veldtog Vrydag te begin. Die reeks van vyf virtuele 5 km-wed­lope – die Vrydag 5K Solo Run-reeks – sal weekliks plaasvind vanaf Vrydag 21 Augustus tot Vrydag 18 September. Agné du Plessis, hoof van Stillwater Sports se padwedlope, sê in ’n verklaring: “Die Vrydag 5K Solo Run-reeks vorm deel van ’n opwindende veldtog wat sal voortbou tot die RYCS Erfenisdag- virtuele wedlope (wat op Donderdag 24 September sal plaasvind). “Hardlopers van regoor Suid-Afrika word uitgenooi om deel te neem. “Daar is elke week fantastiese geborgde pryse, en aan die einde van die reeks sal een gelukkige wenner die groot prys huis toe neem, wat ’n indrukwekkende hamper en ’n paar hardloopskoene ter waarde van R10 000 sal wees. “Ons kan nie wag om ál die foto’s van hardlopers te sien nie. Geniet die Vrydag 5K Solo Run-reeks saam met ons.” Brett Bellinger, Puma se direkteur van bemarking, het gesê: “Dit is makliker om fiks te bly as jy lus het. “Die Vrydag 5K Solo Run-reeks is ’n uitstekende manier om aktief te bly en betrokke te raak by die hardloopgemeenskap. Ons sal beslis deelneem en alle SA hardlopers (en stappers) uitdaag om dieselfde te doen.” Die datums vir die wed­lope is soos volg: 1. Vrydag 21 Augustus – 5K Solo Run #1 2. Vrydag 28 Augustus – 5K Solo Run #2 3. Vrydag 4 September – 5K Solo Run #3 4. Vrydag 11 September – 5K Solo Run #4 5. Vrydag 18 September – 5K Solo Run #5. Daar is geen inskrywingsfooi vir die reeks wedlope nie. Daar’s ook baie weeklikse pryse op die spel. Vir meer inligting, besoek gerus: runyourcityseries.com/latest-news/event-info-and-tcs-friday-5k-solo-run-series-powered-by-puma/