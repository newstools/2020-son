DIE departement van basiese onderwys (DBO) het gewaarsku dat daar opgetree gaan word teen diegene wat skole wil ontwrig. Dit kom nadat dreigemente van skoolbeheerliggame en gemeenskapslede, om skole te sluit, ontvang is. Hope Mokgatle, woordvoerder van die minister se kantoor, sê hulle wil diegene wat skole wil ontwrig, herinner dat hulle saam met wetstoepassing sal werk. “Ons sal nie huiwer om dit te doen nie, want dit is wettiglik die departementshoof van die provinsie wat kan besluit of skole moet oop wees of nie. “Dit is baie jammer dat ons verneem dat daar bedreigings van ons eie skoolbeheerliggame is en ook die Congress of SA Students wat skole in verskillende dele van die land ontwrig het.” - Jacaranda FM