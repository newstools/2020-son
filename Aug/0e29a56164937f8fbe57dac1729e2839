DIE Kaap het een van sy oudtse inwoners verloor. Frederick Blom wat geliefd bekend was as oupa Freddie van Delft is Saterdagoggend omstreeks 06:00 op die rype ouderdom van 116 dood. Na wat verneem word is oupa Blom die afgelope twee weke reeds bedlêend en het die ouderdom die eens hupse oupa, ingehaal. Gadija Francis, gemeenskapswerker in Delft, het bevestig dat oupa Blom dood is. Blom wie oorspronklik van die Oos-Kaap is, het in Mei vanjaar 116 geword. Tydens sy 115-verjaarsdag het Son by die vieringe met hom gesels. “Ek was nog baie jonk toe ek Kaap toe gekom het. Ek is gebore in ’n klein dorpie in die Oos-Kaap buite Bedford. “Ek het Kaap toe gekom om te werk en het two bob (sjielings) ’n week verdien.” Blom het toe ook vertel dat daar geheim vir ’n lang lewe nie. "God is die enigste een wat die eer moet ontvang." Blom was nie een vir dokters en hospitale wanneer hy ’n bietjie olik gevoel het nie. Sy geheim was dat hy by sy God gaan kla – die volgende oggend sal hy dan stukke beter voel. Blom was amper 50 jaar met sy vrou, Janetta getroud. Sy het destyds saam met Blom gestem en gesê: “ My man drink geen pil nie en hy is gesonder as ek."