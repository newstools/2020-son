DIE organiseerders van die Spar Women se Virtual Challenge-wedloop hoop om ’n wêreldrekord op te stel vir die meeste deelnemers aan ’n virtuele wedloop slegs vir vroue. En dit lyk asof hulle goed op dreef is om hul doelwit te bereik. Die wedloop het reeds meer as 12 000 kaartjies binne dae na die bekendstelling daarvan verkoop. In plaas daarvan om na die ses stede regoor die land te reis, word vroue genooi om op Saterdag 26 September tussen sonsopkoms en sonsondergang 5 en 10 km, tussen sonsopkoms en sonsondergang, te loop, te hardloop en hul ervaringe op sosiale media te deel. “Ek is baie opgewonde oor die geweldige reaksie wat daar tot dusver vir die wedloop is,” het een van die wedloop se ambassadeurs en ’n voormalige Grand Prix-wenner, Kesa Molotsane, Woensdag luidens ’n verklaring gesê. “Ek dink dit is ’n wonderlike projek in die vreemde dae wat ons tans beleef,” het sy gesê. “Ek weet dat ons nie eintlik teen mekaar sal kan kompeteer nie, maar dit is steeds as wonderlike motivering om deel te neem. “Ek maak ’n terugkeer van beserings aan beide knieë en my linker enkel. Die Spar Women’s Virtual Challenge spoor my aan om weer tot volle fiksheid te kom. “Ek is opgewonde om iets te doen wat baie mense saam kan doen, en ek sien regtig uit na al die sosiale media op die dag,” het Molotsane gesê. “Ek weet dat daar moeilike tye was, maar ek wil hê dat mense positief moet wees. Dit is ’n manier waarop ons almal positief kan wees en ’n bietjie sonlig kan versprei.” Rene Kalmer nog ’n ambassadeur vir die wedloop, is baie entoesiasties oor die geleentheid wat die wedloop bied. “Dit gaan ’n ander soort uitdaging wees wat vir baie opwinding gaan sorg. “Ons almal het ons persoonlike doelwitte en sal probeer om dit op die dag te bereik,” het die driemalige Grand Prix-wenner gesê. “Ek is nogal diep in my tweede swangerskap, so ek probeer nie op die dag rekords opstel nie. Die voordeel is dat jy ’n roete kan kies, wat jou pas. Ek sal waarskynlik ’n plat roete soek. Miskien selfs ’n een wat afdraande is,” het sy geskerts. “Ek hoop dat almal wat op die dag deelneem hul spesiale t-hemp dra, sodat ons mekaar kan herken en goeie wense kan uitruil. Dit gaan baie mooi wees.” Kalmer sê die inskrywingsgeld van R50 is ’n regte winskoop. “Vir R50 kry jy ’n t-hemp en ’n buff en ’n wedloop-tydskrif. Spar skenk ook kospakkies aan oorlewendes van geslagsgebaseerde geweld (GBV). Ek dink dit is fantasties. “Ons kan nie genoeg praat oor GBV nie. Tydens die lockdown het ons meer bewus daarvan geword en ons moet alles in ons vermoë doen om die slagoffers te help,” sê Kalmer. Besoek www.sparvirtualchallenge.co.za om in te skryf.