ONS weet mos die Kardashians is lief vir hul ballers, so, dis geen verrassing dat Kendall Jenner (24) se nuwe ou ’n basketball-speler is nie. Devin Booker (23) is in elk geval nie Kenny se eerste baller-berk nie. Die tweetjies is onlangs saam in Malibu afgeneem. Dis mos tans somer daar in Amerika en die model het cool gelyk in ’n kort wit broekie en wit toppie. Haar berk het ’n army-groen hoodie met ’n swart broekie aangehad. Dit lyk asof die twee net ’n paar errands gerun het toe die paparazzi hulle afgeneem het. Ek lees ook op Mail Online dat die tweetjies saam op ’n maandlange baecation in Arizona was. Oe, ja, amper vergeet ek om julle te vertel dat hierdie Devin-ou eers iets aangehad het met Kylie Jenner se eks-bestie Jordyn Woods. Dieselfde Jordan wat uit die Kardashians se kamp gegooi is nadat sy glo met ousus Khloé Kardashian se baby daddy, Tristan Thompson, gejol het. Kenny het beslis ’n voorliefde vir basketball-spelers, want sy het ook al vir Ben Simmons en Blake Griffin deurgedraf. So gepraat van, Ben en Devin het nogal dieselfde haarstyl ook.