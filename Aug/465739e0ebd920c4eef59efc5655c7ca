ARSENAL het sy voorneme vir die komende seisoen duidelik gemaak deur die dienste van die Brasiliaanse speler Willian te bekom. Dié voormalige Cheslea-speler is op ‘n kontrak van drie jaar deur die Gunners opegraap. Willian (32) het as ‘n vrye agent by die Gunners aangesluit nadat sy kontrak met die Blues verstryk het. Die Blues het wel die ervare Willian ‘n nuwe kontrak aangebied, maar dis nie naastenby wat Arsenal op die tafel gesit het nie. Dis beslis ‘n bitterpil vir Chelsea, veral omdat Willian nou na een van sy Londen-rivals skuif. Volgens die Arsenal-manager, Mikel Arteta, sal Willian beslis waarde voeg tot die Gunners se aanslag vir sukses in die nuwe seisoen. "Ek glo hy is ‘n speler wat ‘n verskil kan maak vir ons,” verduidelik Arteta. “Ons het duidelike voorneme om ons midfield en vleuels te versterk. Willian is ook ‘n baie veelsydige speler en kan in drie of vier posisies speel. “Boonop het hy die nodige ervaring. Ek is baie beïndruk met die gesprekke wat ek met hom gehad het.” 