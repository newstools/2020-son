Die vrystellingsklousule van 700 miljoen euro (amper R14 miljard) in Lionel Messi se Barcelona-kontrak is steeds geldig, het La Liga gesê. Messi (33) het Barca ingelig dat hy die klub wil verlaat en dis waarom hy nie Sondag se pre-season mediese toetse ondergaan het nie. Die Argentynse sterspeler beoog om 'n klousule in sy kontrak te aktiveer wat hom in staat stel om die Catalans as ‘n vrye agent te verlaat – maar Barca voer aan dat die sperdatum daarvoor reeds verstryk het. La Liga, Spanje se top-kompetisie, is van mening dat die speler nie geregistreer sal word nie, tensy daar aan die klousule voldoen word. "In ooreenstemming met die toepaslike reël, sal La Liga nie 'n versoek om as 'n speler by die Spaanse sokkerfederasie onttrek te word nie, tensy die bedrag in die vrystellingsklousule betaal is," het die liggaam in 'n verklaring gesê. Messi was Sondag verwag op die oefenveld saam met sy Barca-spanmaats, maar hy het egter nie opgedaag nie. Sy prokureurs beplan om 'n klousule uit te oefen in sy kontrak van vier jaar, wat in 2017 onderteken is, wat hom die klub gratis sou kon verlaat as hy dit teen 10 Junie sou versoek. 