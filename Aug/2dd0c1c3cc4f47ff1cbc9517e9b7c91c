DIE Good Hope SPCA ondersoek ’n voorval waar ’n kat deur ’n polisiekar raakgery en toe vir dood agtergelaat is. ’n Video van die voorval in Woodstock word ook wyd op sosiale media gedeel. Jaco Pieterse van die DBV sê hulle beoog om ‘n klag by die polisie oor die voorval in te dien. In die video, wat op 8 Augustus geskiet is, kan gesien word hoe die polisievoertuig oor die kat ry. ’n Cop klim dan uit om te kyk en klim weer in die kar en ry weg. Volgens Pieterse as mense ‘n dier verwaarloos kan hulle ‘n boete van tot R40 000 of een jaar tronkstraf opgelê word. Andre Traut, ‘n polisiewoordvoerder, sê daar is nog geen klag aangemeld nie. - News24