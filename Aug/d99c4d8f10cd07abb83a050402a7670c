DIE seun van ’n afgetrede senior polisieman is van sy pa se moord aangekla. Hendrick Mogoerane (60) was ’n majoor-generaal in die polisie se misdaadintelligensie-eenheid. Sy seun, Thabiso Mogoerane (26) van Norkem Park in Gauteng, is Donderdag deur die Valke se eenheid teen ernstige misdade gearresteer. Hy het Vrydag in die Kempton Park-landdroshof verskyn en is borgtog van R10 000 toegestaan. Volgens Brig. Hangwani Mulaudzi, Valke-woordvoerder, is die bewering dat Mogoerane bygedra het tot die dood van sy pa. Hendrick se lyk is op 17 Januarie 2018 op die agtersitplek van sy kar gevind. Ag ander mense is ook in Junie 2018 in verband met die moord gearresteer. - News24