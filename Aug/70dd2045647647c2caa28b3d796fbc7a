MAATREËLS moet geneem word om die veiligheid van taxi-pendelaars te verseker. Sò meen Bonginkosi Madikizela, die Wes-Kaapse minister van vervoer, wie die skietvoorval Vrydag by die Bellville-taxi-rank skerp veroordeel het. 'n Pendelaar is dood en twee ander persone is ernstig beseer in die voorval laat Vrydagmiddag. Madikizela noem dat hy Maandag met leiers in die taxibedryf, oor die konflik tussen taxi-unies, vergader.  In 'n verklaring noem hy: "Ek sal ook met amptenare in my departement en van die Stad Kaapstad vergader om maatreëls te bespreek om die veiligheid van pendelaars te verseker, by die Bellville en ander taxi-ranks."Die maatreëls kan as laaste uitweg die sluiting van sekere taxi-ranks en roetes insluit, indien die lewe van pendelaars of lede van die publiek weens die konflik tussen taxi-operateurs in gevaar is."Madikizela doen verder 'n beroep op alle munisipaliteite om beheer te neem van die bestuur en sekuriteit by munisipale taxi-ranks en fasiliteite vanaf verenigings en moederliggame wie hul magsposisie gebruik om "taxes" van wettige en onwettige taxi-operateurs en hawkers te kry.Sewe verdagtes is vir die Bellville skietery gearresteer. Madikizela sê: "Terwyl ek die polisie loof vir die vordering met die ondersoeke na taxi-verwante misdade en die arrestasie van verskeie gunmen, doen ek ook 'n beroep op hulle. "Die polisie moet fokus daarop om die 'paymasters' wie die geweldsmisdade beplan en laat uitvoer, wat 'n impak het op onskuldige pendelaars en verbygangers, vas te trek." Intussen het Madikizela ook opdrag gege aan die openbare vervoerinspektoraat om pogings te koordineer met die polisie en verkeersowerhede om onwettige taxi-operateurs te identifiseer. 