DIE moordverdagte wat onlangs uit aanhouding by die Parow-polisiestasie ontsnap het, is weer agter tralies. Kapt. FC van Wyk, 'n polisiewoordvoerder, bevestig Zubair Nel is Vrydag tydens 'n opsporingsoperasie in hegtenis geneem. Hy het Maandag in die hof verskyn. Die verdagte het laas week, 'n dag voor hy in die hof moes verskyn op aanklagte van moord en poging tot moord, uit polisie-aanhouding ontsnap. "n Klag van ontsnapping uit polisie-aanhouding sal bygevoeg word," sÃª Van Wyk.