“HY IS ’n gevaarlike outjie.” Só se Nicole Manuel oor Zubair Nel, wat onlangs uit die Parow-polisiestasie ontsnap het en tans deur die polisie gesoek word. Nel het op 17 Augustus 2020, ’n dag voor hy in die hof moes verskyn op aanklagte van moord en poging tot moord, uit polisie-aanhouding ontsnap. Manuel sê haar boyfriend, Simon Isaacs (30), is die slagoffer wat op 31 Julie in Goodwood na bewering deur Nel vermoor is. Volgens Manuel is Isaacs na sy dood gelok, maar sy kan nie verder daaroor uitwei nie. “Ek is teleurgesteld en verstaan nie hoe dit is dat ’n verdagte uit die polisiestasie kon ontsnap nie. Dit maak nie vir my sin nie.“Ek weet nie eens hoe om te voel oor die hele situasie nie. Dit moes nie gebeur het nie,” sê sy. Manuel sê sy het baie vrae oor Nel se ontsnapping. 