CAPE Town City het ’n dubbele setback beleef met twee van sy jong talente wat wedstryde gaan misloop. Die Citizens hervat hul seisoen in die Premiersokkerliga (PSL) volgende Vrydag teen Chippa United. Hulle sal dit egter moet klaarkom sonder die dienste van die woelwater-winger Craig Martin en die jong defender Keanu Cupido (22). Albei sal City se eerste wedstryd moet uitsit weens die PSL se geelkaart-reël. Kragtens dié reël word ’n speler ’n skorsing van een wedstryde opgelê as hy drie geel kaarte in ’n seisoen gewys is. City se woordvoerder, Julian Bailey, het die nuus aan Son bevestig. “Ons behoort die verlies te kan dek omdat die res van die spelers almal fiks is,” meen Bailey. Martin erken hy is gretig om na die speelveld terug te keer, veral ná die meer as vier maande lange onderbreking weens die corona-virus-pandemie. “Dis orraait en dit help nie jy kla nie,” sê die 26-jarige boorling van Kensington. “Die span lyk goed en het die laaste paar weke hard gewerk. Ek is vol vertroue dat my spanmaats die job vir ons sal doen teen Chippa.” Die Citizens, wat top-agt-ambisies koester vir volgende seisoen, speel hul oorblywende wedstryde in die Orlando-sta­dion as deel van die PSL se bio-bubble-protokolle weens die Covid-19-situasie. Relegasie Net 4 punte skei die 10de geplaaste City van Highlands Park (31 punte), wat 8ste is. Terselfdertyd skei vier punte die Kaapse 11-tal ook van spanne soos Baroka FC, Polokwane City en AmaZulu (almal met 23 punte), wat teen relegasie veg. City se coach, Jan Olde Riekerink, kan ook nie te gerus wees nie. Die Nederlander kan nou nie meer flou verskonings maak dat hy te min tyd het en nie ingesettle is nie.