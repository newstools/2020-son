WANNEER jy die Amerikaanse president Donald Trump gaan druk op feite kan jy jou maar klaar maak dit is ook die einde van daardie gesprek. Trump is Saterdag deur ‘n verslaggewer gevra oor ‘n leuen oor die veterane-gesondheidsorg, wat hy al meer as ‘n 150 keer vertel het. Dit is kort nadat Trump weer beweer het dat hy die een is wie die Veterans Choice-program goedgekeur gekry het. Hy het onder meer gesê: “Hulle probeer dit al vir dekades goedgekeur kry en vir dekades en dekades en geen president kon dit doen nie. Ons het!” Die waarheid is dat oud-pres. Barack Obama die program tydens sy termyn in 2014 as wet onderteken het. Die wet laat veterane, wie in aanmerking daarvoor kom, toe om regeringsorg deur dokters buite die gewone stel te kry. Die twee party wet is gedryf deur twee senatore, wie Trump herhaaldelik gekritiseer het, Bernie Sanders en wyle John McCain. Wat Trump in 2018 geteken het is ‘n wysinging en die uitbreidingskriteria van die wie daarvoor in aanmerking kom. Paula Reid van CBS het aan Trump gevra: “Waarom bly jy sê jy het die Veterans Choice onderteken?” Trump wou toe ‘n vraag deur ‘n ander joernalis vat maar Reid het voort gegaan: “Jy sê jy het die Veterans Choice onderteken. Dit is in 2014 geteken... dit is ‘n valse verklaring, sir.” Trump het toe stil gebly en na ‘n tyd gesê: “Ok, baie dankie almal.” Trump wie voor dit nooit direk gevra is oor die uitlating nie het toe net uitgeloop.