DIE minister van verdediging, Nosiviwe Mapisa-Nqakula, moet jammer sê. Dis wat Nomsa Montsha, life partner van Collins Khoza, wie op 10 April by sy huis in Alexandra dood is, eis. Die afgelope week het die militêre-ombudsman bevestig dat die lede van die weermag onbehoorlik en wanordelik opgetree het. Daar is ook aanbeveel dat daar opgetree word teen die bevelvoerder van die peloton. EWN berig dat Montsha teleurgestel is in hoe die regering reageer het op Khoza se moord. In Mei het 'n ondersoek die lede vrygespreek en Khoza en sy broer blameer vir die uitlok van die weermaglede. Mapisa-Nqakula het toe bankvas agter die soldate gestaan. Sy sing nou egter 'n ander deuntjie en belowe om te voldoen aan die aanbevelings van die ombudsman. 