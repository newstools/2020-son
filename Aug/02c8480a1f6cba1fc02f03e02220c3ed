DIE Premierliga (PSL) volg in Europa se voetspore vir die veilige hervatting van Suid-Afrika se 2019-’20-seisoen. Die Covid-19-protokolle in Europa maak voorsiening vir vyf plaasvervangers. Die PSL het Dinsdag in ’n verklaring aangekondig hy gaan ook die liga voltooi met die reël van vyf plaasvervangers wat onlangs in Europa se groot ligas gebruik is om hul plaaslike ligas so veilig as moontlik te voltooi. Dié reël bly net vir die oorblywende stryde van die huidige seisoen van krag. “Ons het so bietjie by Europa geloer en gaan ook in sommige gevalle verder om die veiligheid van die spanne en beamptes met die protokolle te verseker,” het Lux September, PSL-woordvoerder, gesê. Hy voeg by dat die reël van vyf plaasvervangers goed gewerk het in die Europese ligas en daarom word dit ook plaaslik in werking gestel. “Dit is al langer as vyf maande gelede dat ons enige sokker gespeel het. So, hoewel die spelers fiks en gereed is, is mense nooit verseker dat alles vlot gaan verloop nie. Hopelik sal die reël help om die hervatting vir die atlete te vergemaklik.” Nog net drie dae bly oor voordat die land weer aksie sal sien. Eers is dit die Nedbank Cup-kompetisie Saterdag in die Orlando-stadion in Soweto met die halfeindstryd tussen Bloemfontein Celtic en Baroka FC. Skop Dit word gevolg deur die tweede halfeindstryd, Mamelodi Sundowns teen Wits, van 19:15 op dieselfde veld. Sondag skop die Nasionale Eerste Liga af met twee wedstryde: Real Kings teen Cape Umoya in die Tsakane-stadion en Richardsbaai teen TS Sporting in die Tuks-stadion. Albei wedstryde begin 15:30. Die vyf plaasvervangers-reël werk soos volg: