DIE saak teen twee vermeende bendelede wie van die moord op Emaan Solomons beskuldig word is weer uitgestel. Eban Basson en Chivargo Fredericks het Vrydag in die SimonsTown-landdroshof verskyn. Hulle word beskuldig van die skietdood van die sewejarige van Ocean View in Februarie vanjaar. EWN berig dat daar bespiegel word dat die geveg oor dwelm turh die oorsaak van die skietery was. Emaan is in die kruisvuur voor haar ouerhuis doodgeskiet. Die sewe-jarige het saam met twee vriende gespeel toe die bende-skietery uitgebreek het. Sy is in die bors en die hand getref en het later, by 'n plaaslike mediese-fasiliteit, aan haar wonde beswyk.