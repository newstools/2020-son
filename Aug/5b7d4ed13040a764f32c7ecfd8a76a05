BONGISIWE Mpondo se aanstelling as administrateur van die sukkelende Passasierspooragentskap (Prasa) was onwettig. Sò het regter Nathan Erasmus Dinsdag in die Wes-Kaapse hooggeregshof ten gunste van die burgerregtegroep #UniteBehind bevind. Erasmus het ook die minister van vervoer, Fikile Mbalula, opdrag gegee om binne 60 dae 'n nuwe Prasa-direksie aan te stel. "Die nasionale tesourie moet ook binne sewe dae 'n amptenaar van 'n staatsbeheerde-instelling as accounting officer by Prasa aanstel." Mbalula het in November 2019 aangedui hy is in die proses om 'n direksie aan te stel. Met die aanstelling van Mpondo in Desember is die versekering weer gegee dat die direksie proses binne ses maande afgehandel sou wees. Erasmus sê alhoewel die minister aangedui het hy 12 maande nodig het om 'n raad aan te stel, het hy meer as genoeg tyd gehad. "Dis ag maande later en die vacancies is meer as een keer al geadverteer. Die proses word ook al langer as twee jaar uitgestel." In dokumente voor die hof beweer Zackie Achmat van #UniteBehind dat die besluit om Mpondo as enigste administrateur aan te stel vir Prasa sonder enige wettige en effektiewe toesig laat. Achmat voeg by dat die minister nie die mag het om 'n administrateur, in die plek van 'n direksie, aan te stel nie. "Hy (Mbalula) het die wet op die Suid-Afrikaanse vervoerdienste en wet op openbare finansiële-bestuur oortree." Erasmus, wie saam stem, sê: "Die legal succession act maak nie voorsiening dat Prasa onder administrasie geplaas word nie, of soos eenkeer deur die minister daarna verwys onder "besigheidsredding" geplaas word nie. "Die wet gee die parlement die mag om Prasa onder likwidasie of geregterlike bestuur te plaas." Die minister op sy beurt beweer Mpondo is as waarnemede uitvoerende hoof van Prasa en nie as administrateur nie aangestel. 'n Term wat volgens hom slegs 'colloquially' gebruik is. Die regter sê hierop dat slegs die direksie die mag het om senior bestuurders aan te stel, en nie die minister nie. Hy het ook beslis dat Mpondo ingevolge die staatsdienswet nie van een departement na die ander gesekondeer kon word nie. Erasmus sê: "Mpondo is in November 2019 as 'spesiale adviseur' in die minister se kantoor aangestel, wat op 5 Desember beëindig is toe hy die PRASA-pos aangebied is. Sy aanvanklike aanstelling was duidelik 'n strategie om voorsiening te maak vir sy secondment." Volgens Erasmus was hierdie onwettig, omdat dit nie deur die ontbinde raad goedgekeur is nie. Hy maak ook melding daarvan dat gedeeltes van Mpondo se kontrak oor prestasie-teikens 'blank' is en dat daar steeds geen prestasiebestuursooreenkoms bestaan nie. "Volgens die wet op die bestuur van openbare finansies moet 'n staatsbeheerde-instelling 'n direksie hê, wie finansieël verantwoordbaar gehou word." 