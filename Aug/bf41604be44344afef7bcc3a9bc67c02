NIEU-SEELAND het verpleeginrigtings landwyd gesluit nadat die corona-virus ná 102 virusvrye dae weer kop uitgesteek het. Die eerste minister, Jacinda Ardern, sê die uitbreek van die virus kan haar dwing om volgende maand se verkiesing uit te stel. Met die nuwe uitbreek skarrel owerhede rond om uit te vind wie in kontak was met vier inwoners van ‘n verpleeginrigting in Auckland. Tot dusver kon die land keer dat die virus oor sy grense inkom. Inwoners in Nieu-Seeland moet van Woensdag vir drie dae by die huis bly. Polisie met maskers hou ook padblokkades om nuwe maatreëls, wat ingestel is, af te dwing. - AFP