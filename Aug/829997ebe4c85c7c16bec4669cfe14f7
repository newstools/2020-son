MOSSELBAAI. – Die reuk van urine hang oor die Mosselbaai- taxi rank soos daar teen die mure gepie word. Die vendors sê dis ’n gesondheidsrisiko en die stank-issue moet gou opgelos word, want dit belemmer besigheid. Vir almal se gesondheid vra hulle die publiek om nie teen die mure of naby die stalletjies te pie nie. Laas week het munisipale werkers ure lank gespook om skoon te maak en hulle het verskeie pie-plekke gefumigate. Die vendors en taxi-operateurs sê haweloses gebruik die rank snags. ’n Vendor, Nosiphe Nkolo (51) sê hulle moet almal verantwoordelikheid aanvaar vir die taxi rank en stalletjies. “Covid-19 staar ons in die gesig, so, ons kan nie in so ’n vuil omgewing leef nie,” sê Nkolo. “Die stank hou ook customers weg.” ’n Kosverkoper, Getty Silas, sê die stank affekteer definitief haar stalletjie. Sy sê dis nogal ontstellend dat iemand teen ’n muur pie terwyl ’n toilet net om die draai is. Silas sê hoewel die plek skoongemaak en gefumigate is, gaan mense dit net weer opmors. Customers hardloop nou weg weens die stank, voeg sy by. ’n Taxi-drywer, Lindile Fumbatha, sê dis moeilik om mense te oorreed om die openbare toilette te gebruik. Fumbatha sê In baie gevalle is dit haweloses wat naby die taxi rank bly en nie toilette het nie. Hy sê dis hul werk om mense te vervoer, maar dit moet in ’n skoon en risikovrye omgewing plaasvind. Nickey le Roux, ’n woordvoerder van die munisipaliteit, sê sowat 40 haweloses woon in onwettige shelters in die gebied. Le Roux sê hulle het begrip vir die haweloses se daaglikse lot en voeg by dat die gebied deeglik skoongemaak is. Hy sê dis veral belangrik om tydens die pandemie te sanitise en veral waar baie mense beweeg.