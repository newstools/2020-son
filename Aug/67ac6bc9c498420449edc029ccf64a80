DIE Light SA Red-beweging doen ’n beroep op die regering en finansiële instellings om Covid-19-hulpfondse uit te brei na dié in die kunstebedryf. Die beweging het Woensdagaand ikoniese geboue regoor die land, waaronder Constitution Hill en Tafelberg, bloedrooi verlig om bewustheid te skep. Vryskutter, kunstenaars, venues en teaters is nou weens die lockdown vir minstens vyf maande sonder ’n bron van inkomste. Sharif Baker van die beweging sê hulle as ’n bedryf kan nie meer oorleef sonder die regering se ingryping nie. Baker sê 90% van hul arbeidsmag is vryskutte en het nie toegang tot UIF nie. "So, ons sukkel om steun te kry, maar meer as enigiets anders, om ’n bespreking te hou." - EWN