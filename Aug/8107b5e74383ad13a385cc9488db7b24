LANGEBERG het ‘n nuwe eerste burger en Schalk van Eeden strewe na ‘n werk vir almal. Die DA-raadslid is Vrydag tydens ‘n spesiale raadsvergadering met 12 teenoor 9 stemme van die ANC se JJ Januarie verkies. Sy verkiesing kom na die sterfte verlede maand van Henry Jansen weens Covid-19. Van Eeden het kort na sy verkiesing genoem da thy groot skoene het om te vul en daar baie werk is wat voorlê. Hy noem die skep van ‘n veilige omgewing, waar almal werk het is belangrik vir hom. “Covid-19 het ons swaar getref met mense wie hul werke verloor het, toe werksplekke hul deure moes sluit.” Van Eeden, wie tot met sy verkiesing die speaker van die raad was, se verkiesing was nie sonder enige drama nie. Hy het nie as speaker bedank nie en was op die punt om oor sy eie verkiesing waar te neem. ANC raadslede het egter vasgeskop en het aangedring dat ‘n waarnemende speaker gekies moet word, om die verkiesing van die mayor waar te neem. Intussen het die ANC se mosie van wantroue in die onderburgemeester, Gideon Joubert, met 9 vir dit en 14 daarteen misluk. Andile Shibilli van die ANC het dit voorgestel en genoem Joubert het met die sterfte van Jansen geen rol gespeel nie en was net afwesig. Volgens Januarie het Joubert aan hom genoem: “Henry het nooit vir ons gesê hy het Covid nie en ek sal nie na sy huis gaan nie.“As dit is hoe die onderburgemeester oor die mayor voel, hoe voel hy oor die gewone raadslede maar meer nog oor die inwoners.” Nog ‘n raadslid het genoem dat die houding van die onderburgemeester, met die siekte van wyle Jansen, was asof die Mayor niemand was nie. Van Eeden het in reaksie op die mosie genoem dat hy nie daarmee saamstem nie. Hy het egter nie reageer toe die ANC hom om redes vra nie. Joubert het ook ‘n spreekbeurt van die hand gewys toe die opposisie vra dat hy redes moet gee waarom hulle hom nie moet uitstem nie.