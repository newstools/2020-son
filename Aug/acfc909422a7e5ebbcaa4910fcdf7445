'N LUR van Noordwes het na bewering 'n privaatvoertuig vir amptelike reise gebruik en toe 'n reiseis van meer as R1 miljoen ingedien. Job Mokgoro, die premier, sê hy het reeds 'n ondersoek na die bewerings aangevra. Mokgoro het in 'n onderhoud met SABC News gesê die LUR se optrede is nie in lyn met wat in die ministeriële handboek vervat word nie. "Dis hoekom ons dit verder ondersoek om uit te vind hoekom en sê wat die gepasde optrede is om te neem. "Natuurlik as enigiets gebeur wat nie konsekwent is met die bestaande raamwerk van die wetgewer of die reëls, prosedures en beleide nie, dan moet daar opgetree word." - SABC News