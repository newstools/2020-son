BIDEN / HARRIS Dit is hoe die verkiesingsplakkate van Amerika se Demokratiese Party moontlik gaan lyk. Dit nadat Joe Biden, die party se presidentskandidaat, vir Kamala Harris as sy running mate gekies het. Harris, 'n senator van Kalifornië, was teen November 2019 self nog een van die gunstelinge om presidentskandidaat te word, maar het vroeër vanjaar uitgeval. Toe Biden, voormalige adjunkpresident onder pres. Barack Obama, die voortou neem, het hy in Maart vanjaar aangedui dat hy ‘n vrou as visepresidentskandidaat sal kies. In die daaropvolgende maande was daar wye bespiegeling oor wie dit gaan wees. In Mei vanjaar is ‘n keuringsproses begin en teen die begin van Junie was Harris in die wedloop saam met Keisha Lance Bottoms, Val Demings, Michelle Lujan Grisham, Susan Rice en Elizabeth Warren. Teen einde Junie was Harris, Bottoms, Demings en Warren die gunstelinge. ‘n Maand later was Karen Bass, Tammy Duckworth en Gretchen Whitmer ook na bewering nog oorweeg. Met ‘n toename in steun vir die #BlackLivesMatter-beweging in Amerika, was daar ook al hoe meer stemme dat Biden ‘n swart vrou as sy “VP” moet kies. Op Twitter sê Biden dit is sy eer om Harris, ‘n vreeslose vegter vir die gewone ou en een van die land se beste public servants, as running mate te kies. I have the great honor to announce that I’ve picked @KamalaHarris — a fearless fighter for the little guy, and one of the country’s finest public servants — as my running mate. As sy verkies word, sal Harris Amerika se eerste vroulike, eerste swart en eerste Asiatiese visepresident word. Daar was in Amerika se geskiedenis nog net drie vroue wat vir een van die twee hoogste posisies genomineer is. Hillary Clinton was in 2016 ‘n presidentskandidaat en Geraldine Ferraro (in 1984) en Sarah Palin (in 2008) was visepresidentskandidate. .@JoeBiden can unify the American people because he's spent his life fighting for us. And as president, he'll build an America that lives up to our ideals.I'm honored to join him as our party's nominee for Vice President, and do what it takes to make him our Commander-in-Chief. Harris is die kind van Jamaikaanse- en Indiese immigrante wat regte gestudeer het. Haar ma was ‘n borskanker-wetenskaplike en haar pa ‘n ekonomiese emeritus-professor. Sy is ‘n voormalige adjunk-distriksaanklaer voordat sy ‘n distriksaanklaer geword het. In 2011 het sy geskiedenis gemaak deur die eerste swart en Asiatiese vrou te word om as prokureurs-generaal van Kalifornië te dien. Met 60% van die stemme is sy in 2016 tot senator verkies. Na haar oorwinning het sy belowe om immigrante teen die toe aangewese  president, Donald Trump, se beleide te beskerm. Biden en Harris sal na verwagting volgende week formeel deur hul party genomineer word vir die Amerikaanse verkiesing in November teen Trump en adjunkpres. Mike Pence. I’ve known Senator @KamalaHarris for a long time. She is more than prepared for the job. She’s spent her career defending our Constitution and fighting for folks who need a fair shake. This is a good day for our country. Now let’s go win this thing. pic.twitter.com/duJhFhWp6g