'N HATTRICK deur Fagrie Lakay het Cape Town City Saterdag 'n sege van 4-1 oor Golden Arrows op Ellis Park besorg. Tashreeq Morris het ook sy eerste doel vir die Citizens aangeteken terwyl Knox Mutizwa ‘n troosdoel vir Arrows aangeteken het. Dit is die Kaapse span se vierde sege uit sy vorige vyf wedstryde sedert die seisoen ná die corona-virus-onderbreking hervat is. Boonop het die sege die sewende geplaasde City se voorsuitsigte vir ‘n top-agt posisie verder versterk. Lakay het City reeds in die negende minuut laat voorloop toe hy die nette laat raas het met ‘n uitstekende finish van ‘n baie tight angle. Twee minute later het Lakay weer sukses behaal om City se telling te verdubbel. Dis toe sy skoot vanaf ‘n Arrows defender gedeflekteer het om die nette te laat raas. City is halfpad deur die eerste helfte ‘n knou toegedien toe Kermit Erasmus die veld met ‘n besering verlaat het. Dit nadat hy hard met Arrows se Siyavuya Ndlovu kontak gemaak het. Dit was Erasmus se plaasvervanger Morris wat ná die uurmerk verder sout in Steve Khompela (coach) se Arrows-span se wonde gevryf het met sy eerste doel vir die klub. Mutizwa se fantastiese free kick in die 73ste minuut het vir die span van Durban bietjie troos gebring. Lakay het toe die kersie op die koek geplaas toe hy in die doodsnikke vanaf die strafkol  sukses behaal het vir nog ‘n indrukwekkende sege vir Jan Olde Riekerink, coach, se City-span. City pak Woensdag sy mede top-agt aanspraakmaker Highlands Park in sy volgende stryd in die Dobsonville-stadion.