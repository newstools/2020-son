DIE cops van Lwandle/Nomzamo in die Strand ondersoek ’n klag van moord en roof nadat die girlfriend van ’n polisieman voor hom en sy drie maande oue baba doodgeskiet is. Kol. Andrè Traut, polisiewoordvoerder, sê die voorval het Woensdag omstreeks 19:50 by ’n huis in Nomzamo gebeur. Volgens Son se inligting het twee gemaskerde rowers die huis binnegekom deur die deur oop te forseer. Gewapen Konst. Olwethu Motsi (48), wat in Kaapstad gestasioneer is, en sy meisie, Veronica Blignaut (33), was binne-in een van die huis se kamers met hul drie maande oue baba. Albei die rowers was gewapen en hulle wou by Blignaut weet waar haar boyfriend se vuurwapen is. Verskeie skote is toe gevuur wat Blignaut in die kop getref het. Motsi het ten tyde van die voorval met die baba op die grond gelê om die kleintjie te probeer beskerm. Die verdagtes het op die vlug geslaan met die polisievuurwapen en toe in die rigting van Miltonstraat gevlug waar sowat agt skote gevuur is.