JULLE, ek is nie oukei nie – Tiffany Haddish (40) date my crush, die rapper Common (48). Die komediant en aktrise was mos lank single en nou het sy op Steve-O se podcast, Wild Ride, erken dat sy en Common in ’n verhouding is. Sy het bygevoeg haar berk het haar gekomplimenteer toe sy onlangs haar kop kaalgeskeer het. “Ek het al jare gesê ek wil my hare sny en toe ek dokter toe gegaan het, toe was ek daarvan oortuig dat my hare moet waai. “Hy (Common) het gesê dis mooi. Hy kon nie glo ek het dit gedoen nie. Hy het gesê ek is baie dapper en dat ek so mooi lyk. “Ek het hom toe gesê om sy (kaalgeskeerde) kop teen myne te sit,” vertel Tiffany. Ek lees op Page Six dat die twee mekaar in 2019 op die stel van die movie The Kitchen ontmoet het. Die aktrise het vertel dat hulle eers tjommies was. “Aan die begin was daar nie enigiets seksueels nie, daai tyd toe was my oë op iets anders gerig.” Beste Sy vertel dat hul verhouding eers begin het nadat hulle in April ’n virtuele date op die dating app Bumble gehad het om fondse in te samel vir frontline werkers wat teen die corona-virus veg. Tiff is duidelik baie verlief op die aantreklike rapper. “Hierdie is die beste verhouding waarin ek nóg was. “Ek het ’n hele paar kilo’s afgeskud. Ek het meer selfvertroue. Ek is net baie gelukkiger, ek weet ek het iemand wat vir my omgee en wat regtig my back het. “Dit lyk asof hy my back het. Ek is mal daaroor.” Oukei, Tiff, ek is mal oor love stories, so jy kan maar my crush date.