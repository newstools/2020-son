GEORGE. – Kommer heers onder inwoners hier oor kinders wat by stortingsterreine uithang om ’n lewe te maak. Nolutho Stemele (56) bly digby die mopgat in Kwa- Nokuthula naby Knysna. Sy sê kinders van ongeveer 7 tot 11 jaar oud hang gereeld daar uit. Stemele verduidelik die kids maak plastiekbottels en blikkies bymekaar om dit te verkoop aan die mense wat herwinningsprojekte bedryf. Stemele sê die kinders word gereeld by die tiep opgemerk – sonder ’n volwassene in sig. “Hierdie ding moet tot ’n einde kom, want dit is nie reg dat kinders ingespan word om vir grootmense recyclables bymekaar te maak nie. “Baie van hierdie kinders se ouers weet nie eens hul kinders verdien op só ’n wyse geld nie. “Ek het die plaaslike leierskap van my kommer ingelig en daar is beloof om na die situasie te kyk, maar die kinders gaan voort met hul dinge,” kla Stemele. Sessie Nelson se shack is enkele meter weg van die mopgat. Nelson het aan Son vertel sy het die kinders al verskeie kere van die site probeer verjaag. “Hulle kom egter elke keer terug. “Hierdie dump site is ’n gevaarlike plek, want hier lê allerhande goed rond. Dringend “Nie net lê hier glasstukke rond nie, gevaarlike afvalmateriaal word ook hier gedump,” het Nelson gesê. ’n Gemeenskapswerker, Gladwell Mostert, het gesê die concerns is onder die plaaslike komitee se aandag gebring. “Dit is ’n situasie wat dringend aandag verg omdat ons steeds die lockdown-regulasies moet eerbiedig. “Dit is hartseer, want kinders is nie veronderstel om by daardie site te wees nie. “Ons monitor nou die si­tuasie. “Ons kon ook daarin slaag om die ouers op te spoor en hulle te oortuig om na hul kinders om te sien,” het Mostert gesê.