MESSI-Magic! Dis wat Lionel Messi, kaptein van Barcelona, Saterdag teen Napoli opgedis het om ‘n Champions League-kwarteindstryd teen Bayern Munich op te set. Die klein Argentyn was weer op die sy stukke in die Catalans se dramatiese-sege van 3-1 (4-2) tydens hul Champions League tweede been van hul laaste 16-uitspeelstryd in die Camp Nou. Eerste helfte doele deur Clement Lenglet, Lionel Messi en Luis Suarez het die wind reeds vroeg uit Napoli se seile geruk. Daar moet ook melding gemaak word van die omstredenheid van VAR – veral met Lenglet se eerste doel toe hy Napoli se Diego Demme in die doelgebied gestoot het voor sy kopskoot die nette laat raas het. Dan was daar ook Messi se tweede doel wat deur VAR van die hand gewys is omdat hy die bal met sy hand gespeel het. Messi en die Blaugrana was gevolglik ‘n penalty toegeken nadat Napoli se reuse defender Kalidou Koulibaly hom net voor rustyd in die doelgebied neergevel het. Suarez het sy kop gehou om die tuisspan se voorsprong te vergroot en die wedstryd reeds teen rustyd buite Napoli se bereik te sit. Daar was ook nog laat drama in die eerste helfte toe Ivan Rakitic die vlugvoetige Dries Mertens onwettig in die doelgebied getackle het. Die besoekers se kaptein, Lorenzo Insigne, wat nie sy stempel kon afdruk in die stryd nie, het die skop verdoel maar dit was niks meer as ‘n troosdoel nie. Die tweede helfte het nie juis na verwagtinge opgeleef vir Gennaro Gattuso, (manager) en sy Napoli-span wat nie gespark het nie. Arkadiusz Milik, wat laat ingespan was vir Napoli, het wel die nette laat raas, maar sy kopskoot is van die hand gewys deur VAR vir onkantspel. Sokkerkoppe sal beslis nou al reeds die dae aftel vir die watertand kwarteind tussen Barca en Bayern. Dis nadat Duitse kampioenspan sy plek onder die laaste agt spanne verseker met ‘n kliniese sege van 4-1  oor Chelsea in die tweede been op sy Allianz Arena-tuisveld. Twee doele deur Robert Lewandowski, en een elk van Ivan Perisic en Corentin Tolisso het Bayern ‘n sege van 7-1 oor twee bene verseker. Só lyk die fixtures vir die Champions League se kwarteindronde: 12 Aug  Atalanta t Paris Saint-Germain 13 Aug  RB Leipzig t Atletico Madrid 14 Aug  Barcelona t Bayern Munich 15 Aug  Manchester City t Lyon 