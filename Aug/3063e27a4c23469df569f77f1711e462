TIEN mense van Roodepan in die Noord-Kaap verskyn Maandag in die landdroshof in Galeshwe. Hulle verskyn onder meer vir openbare geweld en die aanranding van ‘n polisiebeampte. Volgens brig. Mohale Ramatseba, ‘n polisiewoordvoerder, het die polisie Saterdag twee verdagtes in hegtenis geneem vir ‘n diefstalsaak. Ramasteba sê die mans het eers die polisie aangerand voor hulle in hegtenis geneem is. “Later het agt persone wat met messe gewapen was, na die polisiekantoor gegaan en geeis dat die manne vrygelaat moet word.” Die polisie het al die mense in hegtenis geneem. “Ses messe is ook gekonfiskeer.” Die groep asook die twee wat vir diefstal aangekeer is, sal op klagte van aanhitsing, aanranding van die polisie en die besit van wapens verskyn.”