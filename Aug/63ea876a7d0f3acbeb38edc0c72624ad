DIE Wes-Kaapse polisiebestuur verwelkom die vonnisse wat twee mans opgelê is vir 'n moord van drie jaar gelede. Marco Joostenberg en Riyaad Canham is albei 35 jaar tronkstraf opgelê vir die moord van 'n 29-jarige man in 2017. Die man van Pelican Park se liggaam is op 8 Maart 2017 deur sy bure gevind. Hy was vasgebind met 'n belt en skoenveters en het 'n sokkie in sy mond gehad. Mihlali Majikela, 'n polisiewoordvoerder, sê 'n deurbraak is in die anti-gang unit se ondersoek gemaak toe twee mans, wat met die Young Gifted Six Bobs-bende verbind word, as moontlik verdagtes geïdentifiseer is. Hul DNS het ooreengestem met dié wat op die toneel gevind is. Joostenberg en Canham het albei 'n pleit- en vonnisooreenkoms met die staat aangegaan.