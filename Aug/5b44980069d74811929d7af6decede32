JOSH Ioane en Damian McKenzie kan dalk kante omruil wanneer hulle later dié maand in die Noord-Suid-kragmeting op Eden Park uitdraf. McKenzie het gemengde gevoelens daaroor om dalk die span van die Noorde te verteenwoordig. Dié Chiefs-heelagter het sy provinsiale debuut vir Waikato gemaak, terwyl Ioane, wat van Auckland afkomstig is, in ’n soortgelyke situasie is. Oorgeskuif “Ek kom oorspronklik van Auckland. Ek is ’n seun van die Noord-eiland, maar ek was ’n paar jaar hier (in Otago),” het Ioane, losskakel van die Highlanders, gesê. Ioane het in Auckland skool gegaan en het vir King’s College se eerste span gespeel. Hy het grootgeword as ’n Warrior-aanhanger en vir die Blues se o. 18-span gespeel voordat hy oorgeskuif het na Dunedin. Dit beteken dat sy hart in die Noorde lê. Al die spelers wat All Black-ambisies het, sal graag in die kragmeting tussen die Noord- en Suid-eiland betrokke wil wees. Generaal “Dit sal wonderlik wees om in die wedstryd te speel, maar daar is twee massiewe (Aotearoa) games wat ek eers agter die blad moet kry,” het Ioane gesê. Daar is min twyfel dat die Crusaders se Richie Mo’unga die nr. 10-trui vir die Suid-span sal dra, terwyl Beauden Barrett die Noorde se generaal sal wees. McKenzie kan dalk vir die Noorde speel, terwyl Ioane, wat in Auckland grootgeword het, waarskynlik van die bank vir die Suid-span aangewend sal word.