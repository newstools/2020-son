DIE Baden Powell-deurpad aan die rand van Valsbaai word nie verniet ’n dump-plek vir lyke genoem nie. Cops het Woensdagmiddag weer twee lyke daar opgespoor. Volgens brig. Novela Potelwa, woordvoerder, is die lyke tussen die twee ingangshekke na die Wolfgat-natuurreservaat ontdek. Oorskot Speurders wat die saak gaan ondersoek het, het gesien die hande en voete van albei lyke was vasgebind. Albei was reeds in ’n gevorderde stadium van ontbinding. Die polisie glo dit is die oorskot van ’n man en vrou. Mense met inligting hieroor kan speurder Randall Davids kontak by 082 777 8076.