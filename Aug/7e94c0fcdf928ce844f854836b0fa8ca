DIE Mosambiekse hawe-owerhede ontken enige kennis van die skip wat die vrag ammoniummitraat vervoer het, wat na bewering die Beirut ontploffing veroorsaak het. Hul reaksie is op talle berigte dat die ammoniumnitraat in 2013 aan boord ’n Moldawiese vlagskip wat vanaf Georgië oppad na die sentrale hawestad Beira in Libanon aangekom het. In ‘n verklaring sê die Beira hawe-owerheid: “Die hawe-operateur was nie bewus dat die vaartuig MV Rhosus in die Beira hawe sou dok nie.” Daar word ook genoem dat die aankoms van ‘n skip by die hawe normaalweg sewe tot 15 dae vooraf deur die skip se agent aangekondig word. Jakaranda FM berig ’n senior hawe-amptenaar, wie anoniem wil bly, het aan AFP genoem: “Hoewel die bestemming van die skip die Beira-hawe was, was die uiteindelike bestemming nie Mosambiek nie maar Zimbabwe of Zambië. Dit is blykbaar omdat ammoniumnitraat gebruik word om plofstof te vervaardig wat in die mybedryf gebruik word. Volgens Marine Traffic, ‘n opsporingsplatform vir skepe, het die Moldawië-vragskip op 20 November 2013 die eerste keer in die Beirut-hawe aangekom en dit nooit verlaat nie. Die Libanese regsfirma, Baroudi & vennote, wie die bemanning van die skip verteenwoordig het, noem dat die Rhosus-skip tegniese probleme gehad het. AFP berig dat volgens talle veiligheidsbeamptes was die skip tydelik by die hawe geanker maar is later belag gelê op deur die owerhede, weens ‘n regsstryd deur ‘n Libanese maatskappy teen die eienaar van die skip. Die ammoniumnitraat is deur die owerhede in ‘n pakhuis in die hawe gestoor en die skip het later weens skade gesink.