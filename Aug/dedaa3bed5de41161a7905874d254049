’N KROEGMAN van die Kaap, wat kliënte se bankkaarte gekloon het, is vyf jaar tronkstraf opgelê. Songeza Gqolana (27) spring egter die mang vry. Sy vonnis, wat Maandag in die Bellville-handelshof opgelê is, is in geheel opgeskort. Zinzi Hani, woordvoerder van die Valke, sê hul eenheid teen ernstige kommersiële misdade, het Gqolana laas jaar in Maart gearresteer. Gqolana is ook 'n stewige boete van R40 000 of 'n jaar se tronkstraf opgelê is. Hy het verder ook 'n straf van drie jaar korrektiewe toesig gekry en is onbevoegd verklaar om ’n vuurwapen te besit. - News24