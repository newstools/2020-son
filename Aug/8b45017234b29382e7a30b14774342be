OUDTSHOORN. – ’n Dief het sy gat behoorlik gesien in ’n openbare toilet by die plaas­like taxi rank waar hy weggekruip en die cops hom gearresteer het. Hy moes wegkruip vir ’n moerige skare wat hom eers dik gebliksem het voordat hy kon wegkom. Die moerige mob het die 23-jarige lat gepanelbeat nadat hulle hom beskuldig het dat hy ’n commuter van sy geld beroof het. Sy buddies het hulself gou uit die voete gemaak. Nadat die skare hom met hul vuiste en voorwerpe dik gemoer het, kon hy darem wegkom toilette toe. Episode Maar toe loop sy luck wéér uit, want die cops het hom daar gevind waar hy agter die toilet se deur weggekruip het. Die woedende skare het sy bloed gesoek terwyl die bebloede man agter in die vangwa gegooi is. ’n Commuter (44) wat die hele episode gesien het, laat hoor die ou het ’n passasier op pad na die taxi beroof. Toe mense die geld by hom kry, het sy buddies weggehardloop. “Die man is met voorwerpe geslaan voordat hy in die toilet ingehardloop het. Dis die druggies wat al die probleme by die taxi rank veroorsaak,” sê die commuter. Die polisiewoordvoerder kapt. Louis Visser was nie onmiddellik vir kommentaar beskikbaar nie, maar die cops het gesê lede van die publiek moenie die reg in eie hande neem nie.