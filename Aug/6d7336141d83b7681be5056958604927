DIT is nie net in Suid-Afrika wat onsekerheid heers oor die heropening van skole nie, maar ook onder die Britte. Skole in Engeland sal na verwagting in September heropen. ‘n Top wetenskaplike waarsku nou egter dit kan die land terugstuur na ‘n lockdown. David King, ’n voormalige hoof-wetenskaplike raadgewer van die Britse-regering, maan dat voor skole heropen moet die regering hul opsporingstelsel verbeter het. Hy noem Brittanje is nie naby gereed om kinders veilig terug na die klaskamers te stuur nie. Verder beskryf hy ook die regering se opsporingsbeleid as ’n ramp, met mense wie slegs ’n oproep kry om te sê hulle moet self-isoleer en daar is geen opvolg om seker te maak hulle doen dit nie. Boris Jognson, die Britse eerste minister, het vroeër die naweek genoem: “Weens die impak op kinders se opvoeding, is die heropening van skole ’n nasionale prioriteit. “Die pandemie is nie verby nie en die laaste ding wat enigeen van ons kan bekostig is om gemaklik te raak. Ons weet egter nou genoeg om skole veilig te heropen, ons het ‘n morele plig om dit te doen.” King stem saam dat die heropening van skole ‘n prioriteit moet wees maar reken die land is nie naby genoeg om skole te heropen nie. Johnson beklemtoon egter: “Deur skole ‘n oomblik langer toe te hou as wat absoluut nodig is, is sosiaal ondraaglik, ekonomies onvolhoubaar en moreel onverdedigbaar.”