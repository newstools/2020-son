’N MAN is in Nduli, Ceres, doodgeskiet daar waar hy voor ’n huis gestaan het. In ’n video wat met Son gedeel is, staan die slagoffer buite terwyl twee mans op hom afgestap kom. Die tweede man, in ’n swart jas, maak asof hy verby gaan stap, maar stap dan in die rigting van die slagoffer. Hy haal ’n vuurwapen uit sy jas se sak en vuur een skoot af terwyl die slagoffer probeer om hom te keer. Doodluiters Die slagoffer het egter nie daarin geslaag om die onbekende man te stop nie. Terwyl die slagoffer probeer koes, skiet die verdagte verder en die slagoffer val op die grond neer. Hierna keer die onbekende man terug wat eerste in die straat afgestap het. Hy skiet ook nog op die man voordat hy ook doodluiters wegstap. Sers. Noloyiso Rwexana, polisiewoordvoerder, sê die video-materiaal moet nog ondersoek word. Oor dié skietvoorval sê Rwexana: “ ’n 48-jarige man is geskiet en op die toneel dood aangetref. “Die polisie van Steenberg ondersoek op die oomblik die omstandighede rondom die skietery.” Rwexana bevestig dat die skietvoorval in Retreat bendeverwant is. Tot dusver is niemand al in hegtenis geneem nie. Mense met inligting kan die Steenberg-polisie by 021 702 9000 bel of hulle kan by 08600 10111 met Stop Misdaad in verbinding tree. Taxi business bakithi pic.twitter.com/pFjK9kl9MB 