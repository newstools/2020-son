DIE ANC se nasionale uitvoerende komitee het verskoning gevra vir die oortreding van lockdown-regulasies by die huis van die ontslape struggle-held, Andrew Mlangeni. Die ootredings het plaasgevind toe Mlangeni, wat laas maand dood is, se liggaam by sy huis in Soweto aangekom het. Regulasies bepaal dat 'n maksimum van 50 mense 'n begrafnis of roudiens mag bywoon. Mense was woedend toe footage gewys is van mense wat naby die huis van Mlangeni saamgedrom het. Die ANC sê in hul verklaring dit was moeilik om social distancing toe te pas. Pule Mabe, ANC-woordvoerder, sê net 'n paar leiers van die party is na Mlangeni se huis gestuur en dat die res ter ere van die struggle hero die strate volgestaan het. Die polisie het sedertdien gesê hulle ondersoek die saak. “Ons sal saamwerk met wetstoepassers wat die saak ondersoek,” lui die verklaring. - News24