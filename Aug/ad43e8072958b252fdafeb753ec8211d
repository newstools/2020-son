DIS ‘n wonderwerk! So beskryf paramedici hoe drie mense ‘n ongeluk op die N12 in Diepkloof in Soweto met geringe beserings oorleef het. In die ongeluk het die vragmotor sy vrag verloor en omgedop op die ligte voertuig. ER24 sê met hul aankoms het die voorste deel van die kar onder die trailer uitgesteek, met drie mense wie in die kar vasgekeer was. Nadat nooddienswerkers die drie kon red is bevind hulle het slegs ligte beserings opgedoen. Die omstandighede rondom die ongeluk is nog onduidelik en word ondersoek.