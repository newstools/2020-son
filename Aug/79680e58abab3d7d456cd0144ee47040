MEGHAN Markle en prins Harry het stilletjies ’n huis gekoop. Ek lees op E! ’n verteenwoordiger van klein Archie se koninklike ouers het vroeg in Julie by hul nuwe huis ingetrek. “Hulle is ingesettle in die rustige privaatheid van hul gemeenskap en hoop hulle sal as gesin gerespekteer word,” het die verteenwoordiger laat hoor. ’n Bron het aan Page Six gesê die gesinnetjie van drie bly nou in Santa Barbara. “Hulle is nie huisgaste van Oprah of enige iemand anders nie. Hulle het die huis self gekoop. “Dit is die eerste huis wat hulle al ooit self gekies het. “Dit is ’n baie spesiale tyd vir hulle as egpaar en gesin. Gewoon “Dit is waar hulle Archie wil grootmaak. Waar hulle hoop om ’n lewe te lei wat so normaal moontlik is.” E! berig die koninklike egpaar het tydelik op Tyler Perry se enorme landgoed in Beverly Hills gewoon voordat hulle die huis in Santa Barbara gekoop het. Tyler se plek was naby genoeg vir Meghan se mammie, Doria Ragland, om gereeld te kom kuier.