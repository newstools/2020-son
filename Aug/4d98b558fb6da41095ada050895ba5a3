SUPA MEGA soek nie die geld wat die minister van sport, kuns en kultuur, Nathi Mthethwa, as deel van die Covid-hulpfonds aan sportlui en kunstenaars bewillig het nie. Kiernan Forbes, oftewel AKA, sê daai R2 200 gaan hom beslis nie aan die lewe kan hou nie. Die rapper vra op Twitter: “Wat de f*k moet ek met R2 200 maak?” AKA, wat ’n ambassadeur vir ’n drankmaatskappy is, pleit eerder dat die verbod op alkoholverkope gelig moet word, want dít sal baie mense hul werk spaar. Dankbaar Hy meen hy is meer as net ’n kunstenaar, hy is ook ’n werkgewer. En ’n R2 200 gaan beslis nie al sy uitgawes dek nie en beslis ook nie genoeg wees om sy werknemers te betaal nie. Jý wil dalk nie daai R2 200 hê nie, AKA, maar ek ken ’n hele paar kunstenaars wat dankbaar sal wees vir daai geld. Dis regtig rof hier buite.