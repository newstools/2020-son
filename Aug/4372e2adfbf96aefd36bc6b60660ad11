LEWIS Hamilton gaan Sondag vir die sewende keer by die Silverstone GP in die voorste posisie wegspring. Hamilton het ook Ayrton Senna se rekord van 91 voorste wegspringplekke in die sport geëwenaar. Ondanks die feit dat die wêreldkampioen gedurende die tweede kwalifiserende ronde beheer oor sy motor verloor het, het hy in die laaste kwalifiserende ronde goed teruggeveg om sy spanmaat Valtteri Bottas vir die eerste plek te klop. Bottas was vinniger in die eerste twee kwalifiserende rondtes. Hamilton het twee rekord laps in die laaste ronde van kwalifisering. Max Verstappen het derde geëindig in al drie die sessies, maar het erken dat die Mercs "te vinnig" was vir Red Bull om in die derde ronde van kwalifisering iets te doen na hy een sekonde weg van Hamilton geëindig het. Die Ferrari-renjaer, Charles Leclerc was egter net goed genoeg vir vierde plek. Sy spanmaat en viermalige kampioen Sebastian Vettel se gesukkel het voortgeduur. Hy spring in die 10de plek weg.