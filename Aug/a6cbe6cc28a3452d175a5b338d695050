‘N VELDGIDS is dood nadat ‘n olifant hom langs die Krugerwildtuin, in 'n private wildpark, met sy tande deurboor het. Sheldon Hooper (27), ‘n gids by die Thornbush River Lodge naby Hoedspruit in Limpopo, se bors en been is deurboor. Hooper werk sedert Januarie 2019 by Thornbush - 'n wildpark van 14 000 ha. Hooper en ‘n kollega was met roetine-werk in die veld besig toe hulle op ‘n trop van nege olifante afkom. Hoewel daar elektriese heinings om die lodge is, het die olifante by die area van die lodge ingekom. Die olifante het blykbaar vir die twee mans geskrik en hulle aangeval. Hooper is hospitaal toe gehaas, maar is met sy aankoms daar dood verklaar. - TimesLive