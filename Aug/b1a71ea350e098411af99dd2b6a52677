AUCKLAND se terugkeer na ’n vlak 3-lockdown sal ’n groot impak hê op die laaste ronde van Superrugby Aotearoa. Dit kan ook die laaste gereelde Premierliga-­ games raak. Die Crusaders het reeds die Superrugby Aotearoa-kompetisie gewen. Die nuwe kampioen is nou geskeduleer om Sondag teen die Blues voor ’n uitverkoopte stadion op Eden Park in Auckland te speel. Daar is nou ernstige twyfel oor of dié kragmeting nog gaan plaasvind. Jacinda Ardern, Nieu-Seeland se eerste minister, het gister aangekondig dat Auckland van Woensdagmiddag tot minstens middernag Vrydag na vlak 3 gaan terugkeer. Voortgaan Dít kom nadat vier gevalle van Covid-19 in ’n familie van die buurt South Auckland gevind is. Geen van hulle het in die buiteland gereis nie. As Auckland tot Sondag op vlak 3 bly, sal die game tussen die Blues en die Crusaders nie voortgaan nie. Selfs as dit na vlak 2 sou daal, sal die derduisende toeskouers nie mag uitsteek nie. Met die stad op vlak 3 sal die Blues ook nie voor die wedstryd kan oefen nie. Die algemene onsekerheid sal dinge verder bemoeilik. Die ander wedstryd in die laaste ronde van Super­rugby Aotearoa is Saterdagaand tussen die Highlanders en die Hurricanes in die Forsyth Barr-stadion in Dunedin. Ardern het gister aangekondig dat die res van die land van Woensdagmiddag tot minstens middernag Vrydag op vlak 2 sal wees. Gespeel As dié periode verleng word, sal daardie game ook nie voor ’n skare gespeel kan word nie. Die moontlikheid bestaan dat dié game glad nie gespeel kan word nie.