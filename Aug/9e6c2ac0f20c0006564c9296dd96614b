Die Highlanders het hul beste vertoning vir laaste gehou. Die span van Dunedin het Saterdag die Hurricanes met 38-21 kafgedraf nadat die rustydtelling met 14-14 gelykop was. Die Aotearoa-kragmeting in die Forsythe Barr-stadion is agter geslote hekke gespeel weens Nieu-Seeland se besluit om na vlak 2 van sy Covid-19-inperking terug te keer. 'n Heruitbraak van dié virus dreig tans in dié land, met Sondagoggend se wedstryd tussen die Blues en Crusaders wat afgelas is. Auckland is die episentrum van die heruitbraak en is op vlak drie van inperking geplaas. Saterdag se wedstryd, wat se afskop ook vervroeg moes word, sou dus die laaste in dié kompetisie wees. Beide spanne het elk twee verdoelde drieë in ’n opwindende eerste helfte gedruk. Die Hurricanes was drie keer oor die Highlanders se doellyn, maar die skeidsregter, Brendon Pickerill, het elke keer ’n oortreding opgemerk en nie die drieë toegeken nie. Dit het die span van Wellington duur te staan gekom. Die span van Dunedin het egter voortreflike rugby gespeel om die Hurricanes se vyf agtereenvolgende oorwinnings tot ’n einde te bring. Die Hurricanes het die eerste drie van die game gescore. Die Highlanders het ’n vryskop van ’n skrum verdien. Die balbesit was deur die Hurricanes omgekeer. Hulle het ’n great teenaanval geloods. Nadat Jordie Barrett 'n puik bres geslaan het, het die agtsteman, Ardie Savea, die senter Vince Aso weggestuur vir die eerste vyfpunter. Die Highlanders het hierna onmiddellik teruggeslaan. Ná ’n skrum het hulle ses fases saamgestel voordat die plaasvervanger Ngane Punivai gaan score het danksy briljante werk deur die skrumskakel Aaron Smith. Peter Umaga-Jensen is in die 29ste minuut weer deur ’n gaping van ’n teenaanval in sy eie helfte.  Die sterk 'Canes-senter het die vlugvoetige skrumskakel Jamie Booth weggestuur vir die besoekers se tweede drie. In die 33ste minuut het die tuisspan ’n strafskop by die afbreekpunt in die Hurricanes se kwartgebied verdien. Ash Dixon, kaptein van die Highlanders, het besluit om vir die lynstaan te gaan eerder as om pale toe te skop. Die haker het hierna van ’n rolmaalbeweging van die lynstaan gaan score om die rustydtelling met 14-14 gelykop te maak. In die tweede helfte het die Highlanders-losskakel Josh Ioane sy spoed gewys, toe hy deur ’n gaping geglip het en ná 14 fases van volgehou druk tot buitesenter Michael Collins drie vir die tuisspan sou lei. In die 57ste minuut is ’n strafdie aan die Highlanders toegeken nadat Dixon weer oorgedryf het. Ardie Savea was onkant bertap en met ‘n geel kaar van die veld gestuur. Aaron Mauger (Highlanders-afrigter) se span het die situasie uitgebuit en met ’n aanval diep uit hul eie helfte vir 'n vierde drie gesorg. Die heelagter Mitch Hunt het gaan druk en ook sy drie verdoel om sy span ’n reuse voorsprong van 38-14 te gee. Dixon wat in sy 100ste game gespeel het, was uiteraard gelukkig dat sy span die seisoen op ’n hoë noot kon afsluit. Hy was veral bly vir die All Black-skrumskakel, Smith, wat sy 150ste wedstryd vir die span van Otago met ‘n oorwinning kon vier. Puntemakers: HIGHLANDERS – drieë: Ngane Punivai, Ash Dixon, Michael Collins, strafdrie, Mitch Hunt; doelskoppe: Josh Ioane (3), Hunt; stradoel: Ioane HURRICANES – drieë: Vince Aso, Jamie Booth, Peter Umaga-Jensen; doelskoppe: Jordie Barrett (3) 