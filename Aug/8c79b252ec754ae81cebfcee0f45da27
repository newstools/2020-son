MET vyf sparring partners is die Kaapse bokser Tian Fick op koers om Suid-Afrika se nuwe swaargewigkampioen te word. Hy pak Josh Pretorius van Richardsbaai waarskynlik in Desember om die vakante titel nadat Ruann­ Visser weens die beweerde gebruik van ’n verbode middel vir vier jaar geskors is. Die verwagting was dat die boksers einde September in die kryt sou klim, maar dit blyk nou eers in Desember te wees. Nadat die lockdown Fick lank gekniehalter het, is hy nou weer behoorlik aan die gang. “Ja, ek het weer begin met sparring. “Daar is nie baie sparring partners hier rond nie, maar my regulars help my baie. “Hulle is Alex Kabangu, Dillon Solomons, Dylan Prosser en Wesley McIntosh. “Dié vier is nie swaargewigte nie, maar het almal goeie boxing experience. Dit help baie.” Fick sê hy het darem intussen ook nou ’n swaargewig-skermmaat ingekatrol. Voluit “Sy naam is Darren Fortuin. Hy is nog ’n amateur, maar baie sterk met baie potensiaal.” Fick sê vir eers fokus hy voluit op sy teenstander. “Dit gaan ’n great kragmeting wees, sonder k*k praat en showboating. “Dis soos ek baklei,” het hy gesê.