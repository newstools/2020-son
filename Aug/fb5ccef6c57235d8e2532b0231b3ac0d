MZANSI was dié week woedend oor Pearl Thusi vir haar show Behind the Story vir BET Africa ’n onderhoud met ’n vermeende verkragter gevoer het. Twieps voel Pearl toon geen empatie vir die vermeende slagoffer Lerato Moloi nie. Lerato beweer die Suid-Afrikaanse komediant Tol Ass Mo het haar in 2014 verkrag. Gevoelens Ek sien op Zalebs daar is veral woede omdat die onderhoud in Vrouemaand gevoer is. Die Queen Sono-aktrise het ’n onderhoud met die komediant en sy vrou, Mome Ma­hlangu, gevoer. En Mzansi like dit niks nie. Hulle drag haar op Twitter en sê sy neem nie die vermeende slagoffers se gevoelens in ag nie. Pearl, wat dink sy is die clapback queen van Mzansi, het haarself toe in ’n twiet vergelyk met Gayle King, wat ’n onderhoud saam met die sekspes R. Kelly gevoer het. Sy het gesê mense was nie woedend oor dáái onderhoud soos hulle nou met háre is nie. Maar die onwyse Pearl het haar fout gou besef en haar twiet verwyder, maar natuurlik nie voordat die Twitter-gebruikers haar daaroor geskel het nie. Gebreek Sy het toe in ’n hele rits twiets haar woorde gesluk. “Dis so belangrik om te weet wie jy is in ’n wêreld waar mense vergeet van die goeie dinge wat jy doen en hulle minds skielik verander,” het sy getwiet. “Die misverstand dié week het my hart gebreek. Ek het so baie om te sê, maar die gemoedere loop hoog en party mense is daarop uit om enige stelling te misverstaan. “Bygesê, ek wou niemand seermaak, skade berokken of enige wanbalans skep in die stryd teen geweld teen vroue nie.” Die netwerk sê hy gaan die onderhoud nie meer uitsaai nie.