DIE Superrugby Aotearoa game tussen die Blues en Crusaders op Eden Park in Auckland gaan weens Covid-19 nie meer Sondag plaasvind nie. Die besluit kom nadat Jacinda Ardern, die premier van Nieu-Seeland, Vrydagoggend bevestig het dat Auckland op vlak 3 van die inperking sal bly. Nieu-Seeland was vir meer as 100 dae virusvry voordat nuwe infeksies weer die afgelope week aangemeld is. Saterdag se wedstryd tussen die Highlanders en Hurricanes in Dunedin sal wel voortgaan, maar gaan nou vroeër en in 'n leë stadion gespeel word. Aaron Smith (150ste) en Ash Dixon (100ste) sal in mylpaalwedtryde uitdraf. Die kansellasie van Sondag se wedstryd het geen impak op die kompetisie nie omdat die Crusaders laas week al as kampioene gekroon is. Volgens die New Zealand Herald gaan die Blues wel 'n verlies van sowat $1 miljoen ly. Hul ondersteuners gaan ook nie die geleentheid kry om die All Blacks-losskakel Dan Carter in 'n Blues-trui te sien nie.