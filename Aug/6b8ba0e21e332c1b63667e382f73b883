SCOTT
Parker, manager van Fulham, reken sy span beslis lesse geleer het uit hul laas jaar se relegasie uit die Engelse Premierliga (EPL) nadat sy span gisteraand hul terugkeer tot die top-flight verseker het. Fulham het Dinsdag promosie toe EPL beklink deur Brentford met 2-1 in die Eerste Liga-kompetisie se promosie-eindstryd in die Wembley-stadion te klop. Joe Bryan
was Fulham se held toe hy albei sy span se doele aangeteken het, terwyl Henrik
Dalsgaard tydelike vreugde vir Brentford besorg het. Fulham het
twee seisoene gelede ook promosie gewen danksy die play-offs toe hulle Aston Villa
in die 2018 promosie-eindstryd geklop het. Maar ná ‘n
baie duur beleggeing deur die span van Craven Cottage vir hul veldtog in die
EPL, is hulle ná een seisoen weer gerelegeer. Dis toe die Wes-Londense klub meer as £100 miljoen (sowat R2,2 miljard) spandeer het op nuwe
spelers, maar is gevolglik gerelegeer met vyf wedstryde oor. "Daar
was beslis foute gemaak die vorige keer en lesse geleer,” verduidelik Parker. “Ons sal daaruit leer. Ons moet daaruit leer. "Ons
gaan nou in die beste liga in die wêreld speel met die beste spelers en beste
spanne  - dit is 'n liga vol uitdagings en ek is bewus daarvan. "Daar is 'n paar kernbeginsels wat ons probeer bou met die spelers sowel as die
klub,” het Parker bygevoeg.