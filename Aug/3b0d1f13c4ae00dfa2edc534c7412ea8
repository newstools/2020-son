MILEY Cyrus sing mos in haar duet met Mark Ronson “noth­ing breaks like a heart­”. Dít sal sy nou weer goed weet, want die popster en die Australies gebore musikant Cody Simpson het opgebreek, het ’n bron aan E! News gesê. Blykbaar het Cody die split “ ’n paar weke gelede” geïnisieer. Die nuus het uitgekom ure voordat Miley ’n single van haar album Midnight Sky uitgereik het. Miley (27) en Cody (23) het in Oktober begin uitgaan nadat sy en die reality TV star Kaitlynn Carter uitmekaar is. “Ons hou mekaar in ’n goeie space,” het Cody nog onlangs op The Kyle and Jackie O Show gesê. Hy het verwys na hul nugterheid. “Dit is wat gesond is daaromtrent. Ek dink dis die eerste verhouding waarin ek só iets ondervind. Ons is op dieselfde bladsy.” Insiders het gesê Miley voel secure saam met Cody. Dis onduidelik hoekom hulle opgesplit het.