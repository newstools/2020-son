NUUT aangestelde bestuurder van Barcelona, Ronald Koeman, is op die spoor van Memphis Depay as sy eerste signing. Verwagtinge is dat die Catalans bedrywig sal wees in die transfer window om sy span vir die nuwe seisoen te versterk. Josep Maria Bartomeu, president van Barca, het egter bevestig dat net sy kaptein, Lionel Messi, Marc Andre Ter Stegen, Clement Lenglet, Nelson Semedo, Frenkie De Jong, Antoine Griezmann en Ousmane Dembele se dienste behou sal word. Dit beteken dat die meerderheid van Barca se spelers wat lank in die tand is, gepos kan word. Dit gons behoorlik dat Koeman sy landgenoot en kaptein van Lyon, Depay, na die Camp Nou wil lok as die klub se eerste signing. Die 26-jarige Depay het - na 'n teleurstellende seisoen met Manchester United, weer naam gemaak vir homself by Lyon in Frankryk se Lique1. Hier het hy 43 doele in 102 wedstryde aangeteken. Daar word verneem dat Koeman die woelwater Depay as die perfect fit sien op aanval met spelers soos Luis Suarez wie se loopbaan met Barca nog onseker is. - AP