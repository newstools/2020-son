DIE Suid-Afrikaanse raad van kerke maak gereed om ‘n gemeenskaplike reaksie teen korrupsie te mobiliseer. Vir die afgelope paar weke doen bewerings van plundery van Covid-19 noodbefondsing die rondte, waarby senior ANC lede en talle privaatmaatskappye betrokke is. Die SARK saam met die Nelson Mandela-stigting, Ahmed Kathrada-stigting en die Desmond en Leah Tutu-stigting doen ‘n beroep op Suid-Afrikaners om op te tree teen korrupsie. Oor die naweek het die Desmond en Leah Tutu-stigting genoem met elke bewering raak die vertroue tussen die staat en inwoners net minder en hierdie is ’n reuse terugslag vir die land se integriteit en die ekonomiese nalatenskap na die pandemie. Die organisasies noem dat hulle in die komende week met ander stigtings, akademici en regskenners sal werk in die geveg teen korrupsie. EWN berig dat onder hul iniatiewe beplan hulle om ‘n panel vir fluitjieblasers en staatsamptenare te hê om korrupsie aan te meld. Die Desmond en Leah Tutu-stigting sê die venster vir die staat om skuldiges verantwoordelik te hou is besig om toe te maak. Hulle noem ook dat dit blyk Suid-Afrika haak vas in ‘n generasie groef en pleks van, oor die jare teenoor korrupsie optree, is die stelsels en individu geimpliseer.