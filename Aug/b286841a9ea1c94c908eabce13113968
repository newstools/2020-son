'N BEJAARDE egpaar is Vrydagoggend wreed op hul plaas buite Stellenbosch aangeval. Sers. Noloyiso Rwexana, polisiewoordvoerder, sê volgens inligting het die slagoffers, in hul 70's, geslaap toe drie verdagtes met messe en stokke die huis binnegegaan het. "Die verdagtes het die man verskeie kere gesteek en die vrou ontvoer," sê Rwexana. "Hulle het met haar in die slagoffer se (Toyota Hilux-bakkie) weggery en haar sonder beserings in Khayamandi in Stellenbosch agtergelaat." Die voorval het om 07:00 in die Banhoek-vallei plaasgevind. Rwexana sê die man is na 'n mediese fasiliteit geneem waar hy vir sy beserings behandel word. Geen arrestasies is nog gemaak. - News24