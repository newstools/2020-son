PRES. Cyril Ramaphosa het Donderdag in die parlement volgehou dat Suid-Afrika nie 'n "sinkende Titanic" is nie. Ramaphosa het parlementslede probeer gerustel deur te sê hy lei 'n nuwe Suid-Afrika in om korrupsie in alle areas van die regering te beveg. Verskeie partyleiers het tydens 'n vraag-en-antwoord sessie aan Ramaphosa gesê dat hy te swak is om korrupsie vas te vat en dat die "Titanic besig is om te sink". Die meerderheid vrae aan die president het gegaan oor die bewerings van korrupsie van meer as R11 miljard wat met PPE-tenders verband hou. Julius Malema, die EFF-leier, het Ramaphosa gekritiseer dat hy tot nou nog nie sy woordvoerder, Khusela Diko, in die pad gesteek het nie. Diko en haar man, Thandisizwe Diko, word by tenderkorrupsie betrek. Familielede van ander ANC-hoës, insluitend Ace Magashule, die sekretaris-generaal, en die party se verkiesingshoof, Nomvula Mokonyane, het na bewering ook by tenders baatgevind. - TimesLive