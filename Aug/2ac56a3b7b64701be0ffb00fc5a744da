OMAR Adams, oftewel Boeta Maan, sê die lockdown het hom net ’n sterker persoon gemaak. Die derra van Emo en Loukmaan Adams vertel: “Ek het vinnig geleer om aan te beweeg en nie kop te krap nie.” Boeta Maan (75) is nog vuur en vlam en ná 33 jaar is hy steeds die regisseur van die gewilde drama-groep Kinders van die Ses. Hy is baie opgewonde oor hul eerste online show. “Dit gaan ’n lekker comedy show wees oor die daaglikse uitdagings te midde van ’n pandemie,” verduidelik Boeta Maan. Hoewel Boeta Maan al aanstap in jare, staan sy hande steeds reg om in sy gemeenskap uit te help. Boeta Maan vertel hy en die dramagroep deel gereeld sop uit in hul gemeenskap, waar die nood maar groot is. Tree Die show Die Virus Chapter 1 word van môre tot Sondag aanlyn aangebied. Die kaartjies kos R60 elk en dis beskikbaar by Webtickets. Vir nog inligting oor die show of groep, tree gerus by 072 292 7357 met Boeta Maan in verbinding. Komaan, koop sommer vandag al jou kaartjie en laat Kinders van die Ses jou stres slaan vir ’n ses!