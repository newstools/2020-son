DIE busdiens Golden Arrow pleit by die publiek en owerhede om te help met die aanvalle op hul busse. Sedert die begin van die jaar, moes agt busse reeds vervang word. Laas week het betogers twee van hul busse op die N2 aan die brand gesteek. Golden Arrow het die afgelope twee jaar 23 busse in soortgelyke aanvalle verloor. Bronwen Dyke-Beyer, woordvoerder, sÃª vir die 2020-boekjaar het hulle weens vandalisme 'n verlies van R31,6 miljoen gely. Daarom bied die busdiens nou 'n beloning van R200 000 aan vir inligting wat kan help om aanvalle op hul busse hok te slaan. "Nie net moet ons passasiers en bestuurders bang wees nie, maar passasiers moet ook betaal vir die kriminele dade terwyl misdadigers nie gevang of gestraf word nie. "So, dis hoekom ons R200 000 aanbied en by lede van die publiek pleit om ons asseblief te help." - EWN