DIE Rebels het Vrydag die Brumbies se onoorwonne rekord in die Superrugby AU-kompetisie in Sydney tot ’n einde gebring. Die Rebels was met 30-12 in nat weersomstandighede baas nadat hulle in die rustyd met 27-7 voor was. Dit was die Brumbies se eerste nederlaag van die kompetisie nadat hulle in hul vorige sewe agterenvolgende games aan die wenkant was.Die span van Melbourne het hul derde oorwinning in vyf wedstryde aangeteken. Na die nederlaag is die Brumbies met18 punte steeds bo-aan die punteleer. Die Rebels het opgeskuif na die die tweede plek met 14 punte. Dit kan egter nog steeds verander met die Reds wat Saterdag die Waratahs aandurf.Die grondslag vir die oorwinning is in die eerste helfte gelê nadat die Rebels vier drië aangeteken het. Allan Alaalatoa, kaptein van die Brumbies, het agterna gesê: “Dit was ‘n’n tough game. Ek dink ons moes beter geskop het. Die Rebels het die heeltyd die balle in die hoeke geskop en sodoende die heeltyd in ons helfte van die veld gespeel. “Ons het gesukkel om uit ons eie halfgebied te kom. Ons het takties geweet wat ons in die nat toestande moes doen, maar ons kon dit net nie uitvoer nie en sal net weer darn amoet gaan kyk.” Sy eweknie van die Rebels, Matt Toomua, wat op binnesenter uitgedraf het, sê hy was trots om sy span se dominerende vertoning veral in die eerste helte. “Ons was baie fiseke in al die aspekte van die spel. Dit maak dinge net baie eenvoudige wanneer jy die kontakpunte oorheers, het Toomua gesê. “Ons was happy om die heeltyd net in hulle eie halfgebied te speel. Ons verdediging was baie goed veral in die nat toestande. Somtyds gaan dit meer oor gebiedsvoordeel as balbesit. Ek dink ons vertonin was klinies en ons het ons goed van ons taak gekwyt,” het hy bygevoeg. Puntemakers: REBELS - drieë: Reece Hodge, Brad Wilkin, Reece Hodge, Jordan Uelese; doelskoppe: Matt Toomua (2), strafdoele: Toomua (2) BRUMBIES - drieë: Joe Powell, Will Miller; doelskop: Bayley Kuenzle  