AKTIVISTE vir vroueregte voel daar’s niks om in Vrouemaand te vier nie. Dis oor geweld teen vroue en kinders die afgelope jaar drasties toegeneem het, en veral sedert die lockdown. Pres. Cyril Ramaphosa het ook al sy stem dik gemaak oor die geweld teen vroue en kinders deur te sê die land fight twee epidemies. Roegshanda Pascoe, aktivis vir vroue- en kinderregte in Manenberg, sê sy sien geen rede waarom vroue tans Vrouemaand moet vier nie. Pascoe sê: “Die impak op vroue, wat daagliks geweld ondervind, het net vererger. “Ek is ontsteld oor die president wat praat van geweld teen vroue en kinders en die impak daarvan, maar niks verander nie. “Steeds moet die vroue ’n stelsel beveg wat hul regte nie beskerm of beveilig nie.” Nog ’n aktivis vir vroueregte, Barbara Rass van Atlantis, sê: “Dis ’n realiteit weens die verkeerde keuses wat die meeste vroue maak en dit gaan nie maklik verander nie.” Sy het vroue wat slagoffers is, aangemoedig om op te staan vir hul regte en om positiewe veranderinge in hul lewe te maak. Verloor Rass sê: “Die enigste manier om die euwel te bestry, is om die stilte te verbreek, want die geweld teen vroue en kinders raak ál hoe erger en wreder.” ’n Groep vroue van Hanover Park het Dinsdag die strate in gevaar oor die onskuldige kinders wat hul lewe in bendegeweld verloor. Avril Andrews van Moms for Justice in Hanover Park sê: “Die regering het ons gefaal en daar is niks geregtigheid vir ons kinders nie. “Die gesinsgeweld neem toe, veral in die lockdown. “Die mans verloor hul werk en haal dan hul frustrasie uit op hul vroue en gesinne.” Joanie Fredericks, ’n aktivis van Mitchells Plain, sê: “Daar sal nooit genoeg werk wees om geweld teen vroue te stop nie. “Die minister van polisie het sy begroting gewysig om geweld teen vroue te bekamp. Werksessies “Een van die probleme is vroue wat sake maak en dit dan terugtrek omdat hulle finansieel afhanklik is.” Farieda Ryklief, ’n aktivis van Delft, sê: “Ek is besig met verskeie werksessies om vroue vaardighede te leer en om hulle besig te hou. “Sommige vroue hou nie daarvan om te praat oor wat in hul huise gebeur nie.”