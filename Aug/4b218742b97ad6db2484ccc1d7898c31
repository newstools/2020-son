ONS kan nou ons neus in Marvin Borcherds se briljante nuwe roman, Disastraat, druk. Marvin, wat ’n LGBTQI-aktivis is, vertel dat die boek grotendeels deur sy eie ervaring geïnspireer is. “Dis wel nie op my eie lewe gebaseer nie, maar dit dek topics wat destyds relevant was en steeds is. “Ek het gesit en dink met watter kwessies ons as ’n samelewing steeds sukkel en homofobie het vir my uitgestaan. “Dit was die rede hoekom ek dit oor tieners geskryf het, want ek voel as die boompie gebuig word terwyl dit jonger is, kan ons nog ’n groot verskil maak en beter grootmense word.” Marvin sê Disastraat handel oor vier tieners wat op die Kaapse Vlakte grootword. Ten spyte van die area se gevare is hulle vasberade om iets van hulself te maak. Oop “Robin Abrahams, hoofseun van die Hoërskool Dennepoort in Elsiesrivier, is grootgemaak deur ’n enkelma wat seker gemaak het haar kind het alles wat hy nodig het om ’n sukses van homself te maak, maar iets steek kop uit – hy’s gay. “Sy klasmaat Shaun, wat baie konserwatiewe ouers het, maak oop teenoor hom en hulle deel ’n intieme oomblik. “Ons sien allerhande drama, van aanranding tot uiterste homofobie, dwelms en geweld.” “Die boek is belangrik vir ons gemeenskappe. “Disastraat speel af in die hartjie van die Kaapse Vlakte, waar dwelms, geweld, armoede en diskriminasie daagliks plaasvind. Die boek is tans op take­alot.com beskikbaar.