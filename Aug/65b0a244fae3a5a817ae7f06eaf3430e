’N MAN (62) het op aanklag van moord in die hof verskyn nadat ’n 19-jarige meisie die naweek in ’n skietvoorval dood is. Die beskuldigde, Anthony van Jaarsveld, se saak het in die Blue Downs-landdroshof gedien. Borgtog van R1 000 is toegestaan. Ose­phayo Zenani is Saterdagmiddag verskeie kere getref toe die beskuldigde na bewering in Ou Paarlweg op betogers losgebrand het. Eric Ntabazalila, woordvoerder van die nasionale vervolgingsgesag, het gesê daar was blykbaar protesaksie wat in die omgewing plaasgevind het. “Die beskuldigde het ’n vuurwapen uitgepluk en na bewering op die betogers geskiet. “Dis toe dat die slagoffer getref is,” het Ntabazalila gesê. Brig. Novela Potelwa, ’n polisiewoordvoerder, het oor die naweek bevestig sowat 500 betogers het Saterdagmiddag ’n sakeperseel in Ou Paarlweg bestorm. Voor dit is ’n afleweringsvoertuig buite die perseel aan die brand gesteek. Potelwa het gesê die vrou is in die skietery in die kop getref. Sy het gesê ’n 36-jarige man is ook beseer. ’n Rubberkoeël het hom teen die knie getref. Die saak is tot 29 Oktober uitgestel vir verdere ondersoek. Ntabazalila het gesê daar word beweer die beskuldigde en sy vriende het ’n selfoon gesteel. Gery Cannoo het na verneem word probeer keer dat die beskuldigde en sy vriende die winkelsentrum verlaat. “Die beskuldigde het oor Cannoo gery,” het Ntabazalila gesê. Die saak is tot 21 Augustus uitgestel vir ’n aansoek om borgtog. “Die staat sal borgtog in dié saak teenstaan,” het Ntabazalila gesê.