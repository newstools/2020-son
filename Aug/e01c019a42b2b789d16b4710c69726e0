MERCEDES is steeds die dominerende span, maar die keer is dit nie Lewis Hamilton wat in eerste plek gekwalifiseer het nie. Hamilton is tweede na sy spanmaat  Valterri Bottas, beter vertoon het in die derde en laaste kwalifiseringsrondte vir die 70ste Britse GP Sondag. Bottas het sy 13de eerste wegspringplek behaal en ook in die week sy kontrak met Mercedes verleng. Nog 'n verrasing is dat Racing Point se plaasvervanger renjaer, Nico Hulkenberg, die derde plek gevat het. Hulkenberg vervang vir die tweede week Sergio Perez wie positief vir Covid -19 getoets het. Hulkenberg het nege maande gelede 'n F1-motor gery en het toe ook geen voorbereiding gedoen voor hy gevra is om vir Perez oor te neem nie. Die Red Bull-ster, Max Verstappen, het net agter Racing Point wat net te vinnig was, vierde gekwalifiseer. Die Ferrari’s het glad nie goed gevaar nie, met Sebastian Vettel se enjin wat vroeg in die oefenrondte vervang moes word. Hy het dit toe ook nie gemaak vir de laaste kwalifiseringsrondte nie, met net Leclerc wat vining genoeg was. Leclerc kon egter die agtste plek behaal met die sukkelende Ferrari. Wegspringplekke vir Sondag se Britse GP: