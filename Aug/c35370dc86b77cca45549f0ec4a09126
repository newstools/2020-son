“ONS het baie gigs onder die lockdown verloor, maar toe het ons as kunstenaars koppe bymekaar gesit en die wiel aan die rol gesit.” Dít is wat die musikant Chadleigh Gowar opgewonde aan Son sê. Hy vertel hulle werk aan ’n aanlyn konsert wat musiekliefhebbers se hart gaan roer. “Daar gaan bekende liedere gehoor word, so maak julle gereed vir ’n jam-sessie. “Die pandemie het ons almal hard getref, maar nou maak ons die beste daarvan. “Hierdie musiek is in die lockdown geskep. Ons kan nie wag om dit met musiekliefhebbers te deel nie. “Ek is so diep dankbaar dat ek steeds, te midde van die pandemie, ’n seën kan wees vir die nasie.” Die musikant het ook ’n paar bemoedigende woorde vir die skoner geslag tydens Vrouemaand. “Vroue, wéét julle is geliefd.” Die konsert Originally Yours vind 19:00 op 4 September plaas. Van die kunstenaars wat saam met Chadleigh gaan optree, is Jason Ward en Heinrich Isaacs. Die MC is die bekende musikant Johnny Davids.