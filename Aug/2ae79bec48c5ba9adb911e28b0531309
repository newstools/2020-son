DIE taxi driver wat gehelp het om Anni Dewani in 2010 op haar wittebrood te vermoor, se sakke was reeds gepak om op parool vrygelaat te word voor dit ter elfder uur geskrap is. Zola Tonga het eers die dag, voor hy uit die Malmesbury-gevangenis sou stap, uitgevind sy paroolaansoek gaan nou hersien word. Sy parool sou op 28 Julie in werking tree. Tonga het reeds die helfte van sy 18-jaar vonnis uitgedien. Volgens 'n bron was hy platgesaan oor die nuus. "Sy sakke was reeds gepak, hy het sy vriende gegroet en sy familie het uitgesien om die volgende dag met hom buite die tronk te reunite. Maar dit was hom nie beskore nie." Amptenare van die departement van korrektiewe dienste het na bewering reeds op 10 Julie teen sy parool besluit, maar hom eers op 27 Julie daaroor ingelig. "Hy kon nie verstaan hoekom hulle nie die slegte nuus vroeër gebreek het nie," sê die bron. - TimesLive