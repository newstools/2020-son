VIER mense is dood toe die kar waarin hulle gery het Saterdagoggend teen 'n vibravrete-muur in Belhar bots en aan die brand geslaan het. Die kar het op die R300 in die rigting van Bellville gery, toe dit die pad verlaat en teen die muur gebots het. Met nooddienste se aankoms op die toneel was die motor aan die brand en drie liggame, wat onherkenbaar verbrand en binne die voertuig vasgekeer was, gevind. Jermaine Carelse, 'n woordvoerder van die Stad Kaapstad se brand-en nooddienste, verduidelik die liggaam van 'n vierde persoon, 'n volwasse man, wat uit die kar geslinger is, is op die dak van 'n huis in Signal Close in Belhar gevind.