EXPERTS van die polisie was vroeg Woensdagaand nog op die misdaadtoneel, opsoek na leidrade, waar een kind dood en 'n ander een beseer is in Valhalla Park. 'n Vyfjarige seuntjie is dood en 'n 10-jarige beseer nadat verdagtes in 'n gesteelde Hyandai Elantra in hulle vasgery het. Kapt. FC. van Wyk, 'n polisiewoordvoerder, verduidelik: "Lede van die flying squad was besig met roetinepatrollies toe hulle die Hyundai Elantra opmerk en positief identifiseer as kar wat in 'n ander saak in Wynberg gesteel was." 'n Hoëspoed jaagtog het gevolg, met die voertuig wat in die Valhalla Park-omgewing in gejaag het. Van Wyk bevestig dat die bestuurder van die gesteelde voertuig twee kinders in Angelastraat getref het. "'n Vyfjarige seun is op die toneel aan sy beserings dood en 'n 10-jarige is na die hospitaal vir mediese behandeling. "Daar is ook 'n 32-jarige verdagte gearresteer. Hy is tans onder polisiebewaking in die hospitaal vir mediese behandeling." Van Wyk sê die polisie ondersoek sluit in besit van 'n gesteelde voertuig en strafbare manslag. Lees volledige artikel en kommentaar van die vyfjarige se ma more, Donderdag 27 Augustus, in Son Koerant. 