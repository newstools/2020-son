DIE polisie in Bloemfontein is op soek na 'n vrou wat die afgelope week 'n twee maande oue baba by 'n kliniek ontvoer het. Bokang King is Donderdag by die Bloemspruit-kliniek ontvoer. Dit nadat sy ma, Kgomotso (18), 'n vrou gevra het om hom vas te hou terwyl sy haar medikasie gaan haal. Motantsi Makhele, polisiewoordvoerder, sê die verdagte het aan King gesê baba's word nie binne die kliniek toegelaat nie. Die verdagte het verdwyn voordat die ma teruggekeer het. Makhele vra enigeen met inligting om AO. Corné van Zyl by 083 456 5653 of die misdaadlyn by 086 10111 te bel. - OFM