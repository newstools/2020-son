"ONS wil haweloses laat voel daar is 'n doel in die lewe." Dit is die doelwit van die Strand-buurtwag, wie nou al vir net meer as vier jaar 'n program, Pink Bib, aanbied. Carel Gersbach, lid van die groep, verduidelik: "Ons bied ook opleiding aan oor onder meer basiese life skills, veiligheid en higiëne. "Daar is die afgelope tyd ook baie geleer oor die corona-virus en hoe om veilig te bly." Die groep help ook met die aansoek van identiteitsdokumente aangesien baie van die haweloses om die een of ander rede nie een besit nie. Gersbach vertel van die persone word as parkeer-assistente aangestel en so verdien hulle 'n fooitjie. Hy noem dat die Covid-19-pandemie hulle ook swaar getref het. "Veral ook met die dat daar nie eintlik toeriste kom nie." Volgens Gersbach help die program baie van die haweloses om verandering te maak. Hy noem dit is 'n groot blydskap vir hulle om te sien dat die program help, veral met van die haweloses wat so 'n verandering maak dat hulle nie meer op straat woon nie. Gersbach voeg by dat die program ook help met die dwelmmisbruik onder diegene wie daaraan verslaaf is. "Die groep se twee grootste uitdagings is egter die gemeenskap wat nie wil in koop nie en ook die aansoeke vir identiteitsdokumente.” "Weens baie se omstandighede is dit soms moeilik om hulle te help om vir 'n ID aansoek te deon." Gersbach sê groep hul einddoel is om die individu op te lei, sodat hulle aangewend kan word om by ander werkies te doen. "Ons wil hê hulle moet voel dat hulle deur die wêreld benodig word en ook sodoende hul menswaardigheid behou," aldus Gersbach.