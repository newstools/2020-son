BLOEMFONTEIN Celtic het sy plek in die Nedbank Cup final met ‘n gemaklike sege van 3-0 oor Baroka FC bespreek. Twee doele deur Victor Letsoalo en nog een van Ndumiso Mabena het Celtic se sege Saterdag in die Orlando-stadion verseker. Dit is ook die eerste bekerstryd tussen die twee spanne - nou het die Masokalara, soos Celtic genoem word, spogregte oor die span van Polokwane. Dis nadat Celtic hulle vroeër in die seisoen ook met 2-1 tydens 'n liga-stryd gestuit het. Daar was bittermin wat die spanne in die eerste helfte geskei het. Mabena het egter net voor rustyd die deurbraak met ‘n linkervoet poging gemaak. In die tweede helfte het Baroka meer geesdrif getoon, maar kon nie juis Celtic se verdediging penetreer nie. Celtic het op sy beurt ook nie op sy louere gerus nie. Hy het self goeie aanvallende bewegings bymekaar gesit. Celtic se spelers het ook nie gehuiwer om van buite die doelgebied te korrel nie. Met 10 minute speeltyd oor het Celtic sy voorsprong verdubbel toe Letsoalo sukses van die penalty merk behaal het. Dis nadat Elvis Chipezez Celtic se Mabena in die doelgebied neergevel. Die ref het g’n keuse gehad as om die ‘n strafdoel toe te ken nie. Letsoalo het diep in beseringstyd Baroka en Dylan Kerr (coach) se ellende verger toe hy sy tweede doel aangeteken het met ‘n tap-in van binne die doelgebied. Die prestasie beslis ‘n veertjie in die hoed vir John Maduka en Abram Nteo (interim coaches) wat die leisels oorgeneem het van Lehlohonolo Seema. Lasgenoemde is verlede maand as Chippa United se nuwe breier aangestel.