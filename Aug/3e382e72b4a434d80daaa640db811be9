DIE Cheetahs en Kings se afwesigheid van die laaste deel van die Pro14-reeks behoort nie die Suid-Afrikaanse belangstelling in die kompetisie te verminder nie. Die Pro14-reeks skop weer die naweek af sonder dié twee SA spanne. Hulle sal weens die reisbeperkings as maat­reël teen Covid-19 nie kan deelneem nie. Springbokke soos Damian de Allende (senter) en RG Snyman (slot) was laas jaar sleutelfigure in Suid-Afrika se verowering van die Webb Ellis-beker by die World Cup in Japan. Hulle gaan egter Saterdag vir Munster teen Leinster in aksie wees. Dit sal die Suid-Afrikaanse belangstelling ongetwyfeld opskerp. Rassie Erasmus, SA se direkteur van rugby, en Jacques Nienaber, die Bok-breier, was by Munster betrokke as afrigters voordat hulle die Bokke na World Cup-glorie gelei het Besering Marcell Coetzee, die voormalige bobaas-baljagter van die Sharks, gaan vir Leinster in aksie wees. Coetzee sou beslis laas jaar in aanmerking gekom het vir die Bokke se World Cup-groep as hy nie ’n besering opgedoen het nie. Met Francois Louw wat uitgetree het uit rugby, sal die Bokke se baasbreine opnuut na Coetzee kyk vir ’n moont­like plek in die Bok-groep. Dít is veral met die oog op die moontlike Rugby Championships en die Britse en Ierse Leeus se toer na Suid-Afrika volgende jaar. Munster word deesdae afgerig deur Johann van Graan, die voormalige Bok- en Bul-hulpafrigter. Benewens De Allende, Snyman en Coetzee, sal die peil van spelers in die Engelse Premierliga ook fyn dopgehou word. Spelers soos Sale Sharks se Bokke Faf de Klerk (skrumskakel), Lood de Jager (slot) en die Du Preez-boers, Jean-Luc, Dan, (losvoorspelers) en Robert (losskakel), sal ook fyn dopgehou word. Die naweek se Pro14-wed­stryde (SA tyd) Benetton t Zebre (Vrydag, 20:00, SS1) Scarlets t Blues (Saterdag 16:00) Edinburgh t Glasgow War­riors (Saterdag, 18:15, SS1) Leinster t Munster (Saterdag, 20:35, SS1) Ospreys t Dragons (Sondag, 15:15) Connacht t Ulster (Sondag 17:30, SS1)