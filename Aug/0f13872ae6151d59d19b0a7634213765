Die Wêreldgesondheidsorganiasie (WHO) sal meer inligting moet hê voordat hy kan sê Rusland se enstowwe teen die corona-virus is veilig. Rusland se president, Vladimir Putin, het Dinsdag aangekondig sy land het ‘n entstof goedgekeur en dat dit “volhoubare immuniteit” verskaf. “Ons praat met Rusland se gesondheidsowerhede oor die entstof en of dit voorlopig goedgekeur kan word,” het Tarik Jasarevic van die United Nations se gesindheidsagentskap gesê. “Voordat dit enigsins goedgekeur kan word is genoeg data nodig.” Volgens die WHO is daar tans 165 verskillende entstowe wêreldwyd waaraan gewerk word. Van die 165 is daar 139 wat steeds in vroeë stadiums is van evaluasie en 26 is in ‘n proses om op mense getoets te word. Rusland se entstof word Sputnik V genoem en is by die Gamaleya Research Institute in samewerking met die land se militêre weermag ministerie ontwikkel. - AFP