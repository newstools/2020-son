TWEE mans wat aan roof met verswarende omstandighede skuldig bevind is, is Dinsdag in die Oudtshoorn-streekhof elk 10 jaar gevangenisstraf opgelê. Jerome Saayman (25) en Ryno Mei (32) het Juliana Stuurman (24) op 9 Augustus 2019 met ’n lang mes gedreig en van ’n hoed, R30 kontant en haar selfoon beroof. Saayman het haar ook betas en is aan seksuele aanranding skuldig bevind. Opgeskort Die staatsaanklaer, Bran­don Smith, het die hof versoek om ’n vonnis op te lê wat ’n sterk boodskap aan voor­nemende rowers uitstuur. Saayman en Mei is elk tot 10 jaar gevangenisstraf gevonnis vir roof, waarvan twee jaar voorwaardelik vir vyf jaar opgeskort is. Saayman is ook vyf jaar opgelê vir seksuele aanranding, waarvan drie jaar gelyklopend met die vonnis vir roof uitgedien kan word. Saayman sal dus effektief 10 jaar en Mei 8 jaar moet uitdien.