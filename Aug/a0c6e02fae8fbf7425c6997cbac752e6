WARREN Gatland wil ’n paar groot name werf om hom te help om die Springbokke op Wallis se toer van Suid-Afrika in 2021 te klop. Die voormalige afrigter van Wallis het al met Stuart Lancaster, die voormalige hoofafrigter van Engeland, oor die toer gesels. Gatland het ook bevestig hy beplan samesprekings met ’n aantal ander mense voordat hy sy hulpafrigters sal kies. “Ek het met Stuart (Lancaster) gepraat en ons het ’n paar gesprekke gevoer,” het Gatland in ’n podcast met Sky gesê. “Ek dink jy moet jou hoed vir Stuart afhaal. Toe hy met Engeland klaar was, het hy professionele ontwikkeling gaan doen en na ander sportsoorte gekyk. “Hy het toe in ’n nuwe rol by Leinster opgeneem. Impak “Daar is beslis baie dinge wat hy uit die ervaring sou geleer het. “Hy het ’n groot impak in sy tyd by Leinster gemaak en het gesê hy het beslis as breier verbeter. Ek respekteer hom baie. “Ons het mekaar voor die laaste toer ontmoet en hy het met my gesels oor sy menings oor die Leinster- en Ierse spelers. “Dit het my insig gegee. Ek het dit baie waardeer. “Hy is beslis een persoon met wie ek gesprekke gehad het. Daar is ’n aantal ander mense met wie ek ook wil gesels. “Die eerste stap is om duidelikheid te kry van unies en die base en uitvoerende hoofde van klubs oor wie beskikbaar is en wie nie beskikbaar is nie. “As jy iemand wil kies, moet jy na die persoon se beskikbaarheid kyk in terme van die tydstip van die jaar. Daar’s ’n verskeie dinge wat ons moet oorweeg. “Hopelik sal ons die bestuurspan binne die vol­gende paar maande kan saamstel.”