ALMAL wat Paul “Gaza” Johnson ken, kan daarvan getuig dat hy ’n hardwerkende afrigter is en groot opgang maak as ’n administrateur. Gaza is die afrigter van die klub Young Idols en die president van die Manenberg LFA. Leier Die 48-jarige Gaza pak beide challenges sonder handskoene aan. Hy is nou vir die agtste jaar agtereenvolgens die leier van die Manenberg LFA en hy is al 10 jaar voorsitter van Young Idols. Gaza word in die gemeenskap van Manenberg as “ ’n sokker-warrior” geag. Dis omdat hy alles in sy vermoë doen om sokker in die gemeenskap te help floreer en probeer maak dat dinge gebeur. Met dít in gedagte het Gaza ook die taak gehad om spelers af te rig, soos die gesoute coach wat hy nou nog is. Ja-nee, wie kan vergeet dat hy in 2015 sy span, Young Idols, tot Safa Cape Town se prestigeryke Coke Cup-triomf gebrei het? Gaza is ’n deurwinterde coach danksy ’n kursus wat hy in 2010 in Nederland voltooi het. Mense bestempel hom ook as ’n “community build­er”. Gedien Daarby het die mense in sokkerkringe belang gestel in Gaza se rise-to-heights expectations. Sy no-nonsense-benadering en karakter het na vore gekom toe hy in Safa Cape Town se uitvoerende streekstraad gedien het. Hy het sy dienste vir vyf jaar aangebied. Die nederige en saggeaarde Gaza sê hy wil niks verruil vir die bydraes wat hy tot sokker in die algemeen gelewer het nie. Hy beskou dit as ’n uitdaging en ’n taak waarmee hy elke liewe dag nog worstel om die lewe van sokkerspelers te probeer te verbeter. Hy sê: “Intussen werk ons LFA-beamptes aan ’n konsep om reëlings te tref om in die nuwe jaar sokker te speel.” Gaza sê hy het die City of Cape Town genader om die spreiligte van The Greens in Manenberg te herstel en hy kondig graag aan dat die Stad dadelik gereageer het. Die Stad herstel tans die ligte om die AstroTurf en die A- en B-veld. Groei Gaza sê benewens die AstroTurf en A- en B-veld is vier velde opgegradeer. Hulle word nou reeds vir volgende jaar gereed gemaak. Hy sê hy veg nog vir meer fasiliteite, soos kleedkamers en toilette, aangesien hul LFA groei.