TWEE taxi-operateurs is Vrydagoggend gewond toe 'n skietery by die Bellville-taxistaanplek uitgebreek het. Brig. Novela Potelwa, polisiewoordvoerder, sê die polisie het hul teenwoordigheid versterk na die skietvoorval. Potelwa sê die twee taxi-operateurs is om 07:45 raakgeskiet. "Die polisie het sedertien 'n verdagte gearresteer en op 'n vuurwapen beslag gelê. Die polisie behou 'n sterk teenwoordigheid in die area." Volgens Potelwa ondervra die polisie steeds sewe verdagtes wat Donderdag vasgetrek is ná 'n skietvoorval by dieselfde staanplek.