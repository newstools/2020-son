'N WERKER in die kantoor van die Oos-Kaapse LUR vir gesondheid sal na verwagting binnekort in die beskuldigdebank staan nadat hy met drank betrap is wat hy in ’n staatsvoertuig vervoer het. Sindiswa Gomba, LUR, sê die man het na bewering die departement se motor sonder goedkeuring gebruik. Hy is in King William Town gearresteer. “Die drank is in die kattebak gekry toe die polisie die motor deursoek het,” het Kol. Sibongile Soci, ’n polisiewoordvoerder gesê. Volgens Soci was die verdagte alleen in die voertuig en is onmiddellik gearresteer. Klagte van oortreding van die regulasies van die Rampbestuurswet, die bestuur van ’n ongemagtigde staatsvoertuig en poging tot die omkoop van polisielede word ondersoek.” Intussen het Sizwe Kupelo, woordvoerder vir die LUR, gesê die voorval is ’n verleentheid. - EWN