DIE gemiddelde vlak van damme wat Kaapstad voer, is 80,4% ná die goeie reën. Die waters het in die week van 3 tot 10 Augustus met 2,6% gestyg. Inwoners het ook 33 megaliter water per dag minder gebruik. Die gemiddelde watergebruik is nou 643 megaliter per dag. Die week voor dit was die damme 77,7% vol. Verlede jaar dié tyd was die damme 80,1% vol. Begin Xanthea Limberg, mayco-lid vir informele nedersettings, water-en-afvaldienste en energie, sê die stand van die damme is ’n mylpaal vir die stad. En daar is nog twee maande van die reënseisoen oor. “Dit lyk asof ons in ’n goeie posisie sal wees wanneer die lente begin.” Die gemiddelde vlak van damme in die hele Wes-Kaap is tans net 62,2% en plekke soos die Karoo het steeds reën nodig. Só sê James-Brent Styan, woordvoerder vir die Wes-Kaapse minister van plaaslike regering, omgewingsake en ontwikkelingsbeplanning, Anton Bredell.