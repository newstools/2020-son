Thomas Tuchel, Paris Saint German se manager, het eers treurmare toe vreugde beleef nadat sy span moes terugveg om hul plek in die halfeindronde van die Uefa Champions League te bespreek. PSG het Woensdag ‘n agterstand van 0-1 uitgewis om Atalanta met 2-1 te klop in dié spanne se kwarteindstryd in Lissabon. Doele deur Marquinhos en die supersub Eric Maxim Choupo-Moting in die doodsnikke, het op dramtiese wyse die Franse kampioenspan se plek in die halfeind verseker. Dit het gelyk asof Mario Pasalic se eerste helfte doel Atalanta se fairy tale run in die gesogte klub kompetisie sal voortsit, maar Tuchel se span het ander idees gehad. Tuchel het gebieg hy gedink het hulle ‘n vroeë exit en skoknederlaag sal ly teen die Italiaanse span. “Maar toe Marquinhos ons gelyk laat trek in die 90ste minuuut, het ek geweet ons sal kwalifiseer na die volgende ronde,” verduidelik Tuchel. “Ek gaan nie lieg en sê dat ons nie gedink het ons elimineer sal word nie. Ná 85minute se speeltyd, was dit ‘n realiteit vir ons. “Maar dit was ook nie die algemene gevoel nie. Ek het die indruk gehad dat sou ons een doel kry, ons ook ‘n tweede doel kon aanteken. “Ons het ‘n sterk vertoning opgedis en die sege is welverdiend. Ons het totale beheer gehad in die tweede helfte. “Die fiskieke aspek van my spelers het my nogal in die tweede helfte gekwel, maar ons het teen hierdie tyd met meer vertroue gespeel. Die spelers wat van die bank af gespeel het, was ongelooflik,” aldus Tuchel. 