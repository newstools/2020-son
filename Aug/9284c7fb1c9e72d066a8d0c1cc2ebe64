TALLE klubs in die land staan tou om die dienste van Cole Alexander op te raap. Son is ingelig dat een van die klubs, Super­Sport United hard agter die skerms werk om weer die 31-jarige midfielder se dienste te bekom. Dis nadat die Kapenaar SuperSport in 2018 verruil het vir Gavin Hunt (coach) se Wits-span. Maar met die Clever Boys wat hul franchise en Premierliga-status (PSL) in Junie aan die Eerste Liga-klub Tshakhuma Tsha Madzi­vhandila verkoop het, heers daar groot onsekerheid oor die toekoms van Wits se sterspelers. Intussen het die Premierliga-nuweling Stellenbosch ook kontak gemaak met Alexander oor ’n moontlike skuif terug na die Kaap. Stellies het selfs ’n kontrak van drie jaar op die tafel vir Alexander. Verwagtinge is dat die voormalige Ajax Cape Town en Polokwane City-speler waarskynlik ’n pay cut sal moet vat. Die einste Ajax wat promosie tot die PSL jaag, het op sy beurt ook kontak gemaak met sy voormalige midfielder. Volgens die bron het Ajax aangedui dat hy ’n voorstel aan Alexander gaan stuur om ’n skuif terug na die Moederstad te oorweeg. Alexander is van mening dat sy agent, Sean Roberts, sy sake tot die beste van sy vermoë sal hanteer. Vertrou “Kyk, jy moet verstaan dat ek nog op Wits se boeke is, al is die klub verkoop,” het Alexander gesê. “Ek wil liewer nie te veel uitwei nie, want ek vertrou dat my agent alles in sy vermoë doen om vir my die beste deal moontlik te kry. “My fokus vir eers is om Wits te help om onder die topvier-spanne te eindig. “Ek kan nie nou al aan ander dinge dink nie.”