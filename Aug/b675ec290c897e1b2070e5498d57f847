LEWIS Hamilton het nie eens Sondag in Barcelona geweet dis die laaste lap van die Spaanse GP toe hy oor die wenstreep gejaag het nie. Dís hoe maklik dit was vir die Mercedes-renjaer om sy voorsprong in die huidige seisoen te vergroot. Dit was ook sy 88ste oorwinning in sy loopbaan. Hamilton het goed bestuur en die wedren van begin tot einde gelei. Die Mercedes-motors het toe nie gesukkel met die tyres soos baie verwag het nie. Red Bull se Max Verstappen het tweede geëindig. Dít nadat Valtteri Bottas ’n moeilike begin gehad het en moes veg om terug te kom in die wedren. Hy het derde geëindig. Hy het ook die vinnigste lap gehad en sodoende ’n bonuspunt behaal. Sebastian Vettel, wat in 11de plek weggespring het, het 7de geëindig en is ook as renjaer van die dag gekies. Charles Leclerc, Vettel se spanmaat, was in die vierde plek voordat sy enjin ingegee het. Met hierdie uitslag het Hamilton nou 132 punte in die kampioenskapswedren en word gevolg deur Verstappen in die tweede plek met 95. Bottas is derde, maar nie ver agter Verstappen nie, met 89 punte. Die volgende GP is die Belgiese GP en vind plaas op Sondag 30 Augustus.