'N TROKBESTUURDER van Gauteng het in sy voertuig doodgebrand ná 'n botsing met twee karre. Die voorval het Donderdag op Paul Smith Road in Boksburg plaasgevind. Volgens Shawn Herbst van Netcare 911 het die trok ná die ongeluk deur 'n grensmuur gery en aan die brand geslaan. "Een persoon van die voertuig het noodlottige beserings opgedoen en is ongelukkig op die toneel dood verklaar," sê Herbst. "Nog 'n pasiënt het ernstige beserings opgedoen en is op die toneel behandel terwyl twee ander pasiënte matige beserings opgedoen het." Hulle is na die hospitaal geneem vir verdere behandeling.