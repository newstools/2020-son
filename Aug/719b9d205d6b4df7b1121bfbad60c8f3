'N 17-JARIGE seun van die Mashobye Village buite Giyani in Limpopo is gearresteer vir die verkragting van ‘n driejarige kind. Die voorval het Sondag gebeur en volgens inligting is die jeugdige die slagoffer se halfbroer, het polisiewoordvoerder, brig. Motlafela Mojapelo gesê. “Die meisie het saam met ander kinders by hulle gespeel toe sy vir ‘n halfuur verdwyn het. Haar ma het haar in die erf gesoek toe sy die meisies in haar broer se kamer gekry het. Sy was dadelik agterdogtig en het die seun ondervra.” Volgens Majopelo is die meisie na ‘n hospital geneem en ondersoek. “Bevestiging is gekry dat die kind wel verkrag is.” Die tiener het reeds Dinsdag in die hof verskyn. – News24