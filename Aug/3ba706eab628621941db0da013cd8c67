'N MAN van KwaZulu-Natal en sy passasier het ligte beserings opgedoen nadat sy kar by 'n huis in Verulam ingeploeg het. Sy rede vir hoekom hy beheer oor sy Ford Focus verloor het, was so eienaardig dat dit selfs op Britse nuuswebwerwe beland het. Die 42-jarige driver sê hy het uitgeswaai vir 'n hoender in die pad voordat sy kar deur die grensmuur en in die huis vasgery het. Die huismense het geen beserings opedoen. News24 berig die man het aanvanklik gesê hy het vir 'n kind uitgeswaai, maar het later sy storie verander. Die driver en sy 19-jarige passasier is op die toneel vir matige beserings behandel voordat hulle na die hospitaal geneem is. - News24