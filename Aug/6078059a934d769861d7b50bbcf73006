M-NET het Sondagaand sy trailer vir sy splinternuwe telenovela, The Legacy, uitgereik. Ek het oopmond gestaar na die 1 minuut lange video. Dis regtig gripping, spanningsvol en vol drama. Die telenovela gaan oor die skatryk Sebastian Price (gespeel deur Deon Lotz) - die patriarg van ’n empire wat hy dekades gelede op die been gebring het. Nou is hy naby aftree-ouderdom en ’n familielid moet die leisels binnekort by hom oorneem. Sy familie insluitend sy seun, SJ gespeel deur Anton Jeftha, is in ‘n oorlog gewikkel om aan die stuur van die groot maatskappy te wees. Van die akteurs wat ons in die reeks gaan sien, is die formidabele Michelle Botes (Isidingo), die ewe talentvolle Kgomotso Christopher (Isidingo, Scandal), Mary-Anne Barlow (The River, Isidingo), die aantreklike Jeftha, Trix Vivier (Trackers), Jay Anstey (Isidingo), Sean-Marco Vorster en die veteraan-akteur Dawid Minnaar. The Legacy skop af op 21 September.