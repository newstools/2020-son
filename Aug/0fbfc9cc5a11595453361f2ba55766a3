VYF wonings by die Onveracht-landgoed in Wellington is oor die naweek in 'n brand erg beskadig. 'n Riethuis het na bewering aan die brand geslaan en met die sterk wind het die vlamme oor die omliggende geboue versprei. Gelukkig kon baie van die ander wonings gered word. Volgens die Drakenstein Farm Watch-groep het brandbestryders omstreeks Saterdagmiddag omstreeks 14:30 op die brand reageer. Die groep saam met brandbestryders van Drakenstein, die Kaapse Wynland-distriksmunisipaliteit, en later ook Stellenbosch-munisipaliteit kon die brand onder beheer bring. Niemand is in die voorval beseer nie.  