XANDER BYLSMA bekend as die Stella-moordenaar is Vrydag twee lewenslange vonnis in die Noordwes-hooggeregshof in Mahikeng gegee. Regter Ronald Hendricks het hom in Februarie op die moord van Sharnelle Hough (16) en Marna Engelbrecht (17) skuldig bevind. Die twee is op 26 Mei 2018 vermoor en hul lewenslose liggame in die koshuis van Hoërskool Stella in die Noordwes gevind. Hough se lyk is gevind waar dit aan ’n voorwerp gehang het, terwyl Engelbrecht se lyk in ’n badkamer gevind is. Die 21-jarige het die meisies verwurg en toe probeer om hul dood soos selfmoord te laat blyk. Bylsma het kort nadat die meisies se liggame gevind is aan die privaatspeurder, Chris Saunders, alles erken en homself aan die polisie oorgegee. Hy is sedertdien in aanhouding. Bylsma is deur die hof ook as onbevoeg verklaar om ‘n vuurwapen te besit. – News24