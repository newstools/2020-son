IN EEN van die hokkies in ’n plakkerskamp hang ’n almanak van die kerk om die gate te probeer bedek. Die toestande waaronder mense in shacks in die Skiereiland woon, het Quinton Adams, sielkundige en Shackbuilder, diep geskok. Adams vra: “Hoekom bly ons stil? Ons mense krepeer van armoede. Hoe kan jy ’n gordyn gebruik om jou te beskerm teen die reën in die Kaapse storms? En in daai struktuur waarin die mense woon, is soveel gate. Binne hang die almanak van die kerk. “Waarom bly ons stil? Dis die stilswye oor die ellende onder ons mense wat meer skokkend is. Gevaarlik “Ek was so boos dat ek uit woede die vrou sommer gevra het om uit die kerk te bedank. Eintlik wil ek hiermee vra: Waarom verbreek die kerk nie die stilswye oor armoede nie?” Baie inwoners in plakkerskampe woon in strukture wat te gevaarlik is vir mense om in te woon. Die binnekant van hierdie strukture is ewe gevaarlik vir die verspreiding van die corona-virus. Inwoners se menswaardigheid moet herstel word, meen Adams. Adams sê hy glo ná die sosio-ekonomiese verwoesting wat deur die pandemie veroorsaak is, moet ons die stukke begin optel en van voor af begin bou. “Ons benodig ’n nuwe plan, een wat nie in kleur gekodeer is nie,” glo hy.