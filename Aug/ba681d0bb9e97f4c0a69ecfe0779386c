SOWAT 20 mense is beseer in 'n kop-aan-kop botsing tussen twee taxi's op die M10 en Stellenbosch Arterial-wisselaar in Belhar. Al die pasiënte van Saterdagaand se ongeluk is volwassenes, wie se beserings wissel van ligte tot ernstige beserings. Ross Campbell, 'n woordvoerder van ER24, sê van die pasiënte moes in die taxi gestabiliseer geword het. "Niemand was gelukkig vasgekeer in die voertuie nie." ER24 het een ernstige beserings behandel en twee pasiënte, 'n 22-jarige vrou en 31-jarige man, wie se beserings minder ernstig was. "Die drie is na Tygerberg-hospitaal vervoer vir verdere behandeling. Onderwyl vyf ander persone deur 'n private diens ook na die hospitaal vervoer is. "Van die ander pasiënte is deur EMS na ander hospitale in die omgewing vervoer." Die oorsaak van die ongeluk is nog onbekend en word deur die polisie en verkeersdienste ondersoek.