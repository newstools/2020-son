INWONERS van die Ngqushwa-munisipaliteit in Oos-Kaap word gedwing om self grafte te grawe vir mense wat aan Covid-19 dood is. Die delwers is meestal jong mans met min of geen PPE, wat boonop nog grawe ook met mekaar deel en hul eie risiko vir infeksie verhoog. DispatchLive berig die probleem is blykbaar dat daar geen trekker is om die grafte te grawe nie. Dit maak dat die manne nou by die munispaliteit pleit om een te kry. Bulela Ntabeni, ‘n wyksraadslid, bevestig dat die munisipaliteit nie oor die nodige toerusting beskik nie. "Die probleem is met die munisipaliteit bespreek en daar is verneem dat daar inwoners in ander dele van die munisipaliteit wat met dieselfde probleem sit. "Ons sit nou met begrafnisondernemers wie self grafte moet grawe, omdat daar deur van die munisipale werkers geweier word om naby die graf  te kom uit vrees vir die virus.” Volgens die waarnemende burgemeester, Sanga Maneli, word die terkort aan nodige toerusting tans op distriks-en provinsiale vlak bespreek. – Dispatch Live