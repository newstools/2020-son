AGT mense is die naweek in 'n brand by 'n luukse lodge in die Kalahari dood. Brig. Mohale Ramatseba, polisiewoordvoerder, sê die polisie het met 'n geregtelike doodsondersoek begin nadat die lodge Sondagoggend in die vroeë oggendure by 'n vakansie-oord afgebrand het. OFM berig dat Stefan (39), dogters Inge (7) en Elné (4) van die Bauer-familie in die brand dood is. Die ma Madelein (36) het oorleef. Inge se lyk word nog gesoek.Die Carstens-familie het albei ouers, Dané (36) en Hendri (37) verloor sowel as hul twee seuns Pierre-Johan (5) en Magiel (3). Die derde familie het twee kinders, Frans-Jan (5) en Iza (3) in die brand verloor. Hul ma Wilmien Davin (37) en haar babaseuntjie Ben (15 maande)  het oorleef. Frans Davin (36), die pa, ontvang tans behandeling in Kaapstad. Volgens Ramatseba soek lede van die polisie se soek-en-redding-eenheid steeds na Inge terwyl 'n brandkundige die toneel sal fynkam om die oorsaak van die brand vas te stel," sê Ramatseba. Die oorsaak van die brand is nog onbekend.