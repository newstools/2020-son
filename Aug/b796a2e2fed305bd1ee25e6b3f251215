DIE corona-virus het die wêreld se vinnigste man ingehaal. Usain Bolt het positief vir Covid-19 getoets. Die spoedvraat is in self-isolasie by sy huis in Jamaika, nadat hy verlede week sy 34ste verjaarsdag met ’n groot paartjie sonder maskers gevier het. Bolt het vroeër in ’n video op sosiale media gesê hy wag op sy toetsuitslae. Jamaika se gesondheidsowerheid het Maandag bevestig die wenner van ag Olimpiese goue medaljes het die corona-virus opgedoen. Die atletiek-superster wat in 2017 uitgetree het, vertel in die video: "Ek self-isoleer om veilig te wees en vat dinge rustig." Stay Safe my ppl ???? A post shared by  Usain St.Leo Bolt (@usainbolt) on Aug 24, 2020 at 9:12am PDT Die wêreldrekordhouer in die 100 m en 200 m sê hy is asimptomaties en het die toets Saterdag gedoen, ’n dag nadat gaste sonder maskers sy verjaarsdagpartytjie bygewoon het. Die spoedvraat het ’n foto van hom en sy dogter op Instagram in ’n onderskrif van ’n foto van hom en Olympia, sy dogter, wat in Mei gebore geplaas "Beste verjaarsdag ooit,” het hy in die onderskrif gesê. Best Birthday Ever ?????? A post shared by  Usain St.Leo Bolt (@usainbolt) on Aug 21, 2020 at 5:47pm PDT Bolt se fans het hom op sosiale media aangemoedig om vinnig te herstel. “Drink jou gemmertee,” het een geskryf . Anders het hom van roekeloosheid beskuldig. In ’n video van die verjaardagpartytjie van Bolt, is hy omring deur dosyne mense wat in ’n oop veld sonder maskers dans. Onder diegene wat die partytjie bygewoon het, was die sokkerster van Manchester City, Raheem Sterling, van Engeland, wat na sy moontlike blootstelling ook aangeraai is om self te isoleer. Die daaglikse bevestigde gevalle in Jamaika het die afgelope vier dae gestyg tot meer as 60 per dag, van minder as tien net ’n paar weke gelede. Jamaika het nou 1612 gevalle wat bevestig is, met 622 aktiewe gevalle en 16 sterftes as gevolg van die corona-virus. Amptenare plaas die toename in gevalle tot die heropening van internasionale grense en die feesvieringe tydens ’n langnaweek in Augustus. Hulle gee ook die skuld aan mense wat weier om maskers te dra en sosiale distansiëring te beoefen.