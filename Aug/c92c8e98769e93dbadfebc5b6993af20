DIE aanlyn platform GSport, wat vroue in sport bevorder, het onlangs 
sy 60 finaliste vir sy 15de jaarlikse GSport-toekennings bekendgemaak. Die Suid-Afrikaanse Gimnastiekfederasie (SAGF) word vanjaar in drie kategorieë verteenwoordig. Die belowende jong gimnas Caitlin Rooskrantz is ’n finalis in die kategorie Opkomende Atleet van die Jaar. Opgewonde Elizabeth
 Smith, die voormalige SAGF-president en huidige visepresident van die 
Afrika-Gimnastiekunie, is benoem vir die Spesiale Erkenning-toekenning. Die SAGF word in die kategorie vir Federasie van die Jaar benoem. “Ons is absoluut opgewonde om benoem te word,” sê Anne Vermaak, uitvoerende hoof van die SAGF. “So
 teleurgesteld soos wat ons was toe die Olimpiese Spele uitgestel is, so
 bly is ons om te sien dat Caitlin Rooskrantz steeds op pad is om ’n 
bekende naam in Suid-Afrikaanse sport te word.” Intussen sê 
Rooskrantz oor haar benoeming: “My droom om Suid-Afrika by die Olimpiese
 Spele te verteenwoordig, het nie verander nie. Net die tydlyn het 
verander.” Rooskrantz is die eerste Suid-Afrikaner om ’n goue 
medalje op ’n Wêreldgimnastiek-toernooi te wen en sy het vir die 
Olimpiese Spele in Tokio gekwalifiseer. Smith, die moeder van 
gimnastiek in Suid-Afrika, is al 52 jaar betrokke by die sport, 
aanvanklik in die hoedanigheid as afrigter en later as beoordelaar, 
tegniese beampte en administrateur. Erken Sy het tot die posisie van uitvoerende hoof en president gevorder. In hierdie tyd het die SAGF van vier dissiplines tot nege gegroei en dit is erken deur die Internasionale Gimnastiekfederasie. Die stemmery vir die toekennings is nou oop op gsport.co.za en sal 18:00 op Maandag 10 Augustus sluit. Die wenners word op 31 Augustus op ’n virtuele toekenningsplegtigheid aangekondig. Die
 beoordelaars is: Janet Whitton (adjunk-sportredakteur van SABC News), 
Marsha Cox (voormalige SA hokkiekaptein en 2015-wenner van die Spesiale 
Erkenning-toekenning), Mary Papayya (SA Nasionale Redakteursforum), 
Nthangeni Tshivhase (departement van sport, kuns en kultuur se 
Gsport-koördineerder en hoof van fasiliteitebestuur), Odessa Swarts 
(Gsport Hall of Famer), Patience Shikwambana (uitvoerende hoofbeampte 
van Sas­kok), Saray Khumalo (wenner van ’n ministeriële toekenning en 
2019 se Gsport-sportvrou van die jaar).