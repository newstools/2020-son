PLEKS van om self kinderverkragters agter tralies te sit, is 'n Oos-Kaapse polisieman die afgelope week toegekap vir die beweerde verkragting van 'n agjarige kind. Die polisieman is Donderdag gearresteer. Ndileka Cola, woordvoerder van die Onafhanklike Polisie-ondersoekdirektoraat, sê die ondersoek van die beweerde verkragting het hul hoogste prioriteit geniet. Dit het hulle net twee weke geneem om die saak te ondersoek en aan te beveel dat die polisieman gearresteer word. Die cop het Vrydag in die Uitenhage-landdroshof verskyn op 'n klag van statutêre verkragting. "Die kantoor veroordeel gendergeweld en vrouemoorde ten sterkste, veral deur beamptes met die verantwoordelikheid om die land se wette te handhaaf," sê Cola.   