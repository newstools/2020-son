BILL Cosby het appèl aangeteken in die hooggeregshof in Pennsilvanië. Die 83-jarige veroordeelde sekspes se prokureur het aangevoer Cosby se verhoor was onregverdig omdat vyf klaagsters toegelaat is om “dekades oue” getuienis te lewer waarop die jurie hom veroordeel het. Ek lees op Page Six hulle voer ook aan dit was “onregverdig” om ’n verklaring te gebruik wat hy afgelê het in ’n ou siviele saak “oor (Cosby se) gebruik van Mandrax en sy seksuele wangedrag”. Dis omdat Cosby aangeneem het dié getuienis was gevrywaar van vervolging. Slagoffers Cosby is in 2018 tronk toe gestuur oor hy Andrea Constand bedwelm en seksueel aangerand het. Daar is glo meer as 50 ander slagoffers van die omstrede oud-komediant. Hy het nog net 2 jaar van sy tronkstraf van 3 tot 10 jaar uitgedien.