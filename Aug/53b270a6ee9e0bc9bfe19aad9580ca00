ALTESAAM 28 mense in die Wes-Kaap is binne die eerste week van vlak-2 van die nasionale inperking in padongelukke regoor die provinsie se paaie dood. Volgens Jandre Bakker, 'n woordvoerder vir die departement van vervoer en openbare werke, is daar ook meer as 20 botsings binne die week van 17 tot 23 Augustus aangemeld. In 'n verklaring noem hy: "Die meerderheid van die slagoffers was voetgangers. Sewentien voetgangers het weens padongelukke gesterf. "Die voertuigbestuurders, vyf passassiers en drie motorfietsbestuurders het ook in verskeie ander ongelukke omgekom." In die week het verkeersbeamptes ook 34 persone vir talle oortredings van dronkbestuur, onpadwaardige voertuie en valse dokumentasie inhegtenis geneem. 14 ander persone is ingevolge die Rampbestuurswet aangekla en sowat 2 000 boetes, ter waarde van R 1 642 450, is uitgereik.