DIE Valke het 'n werker van die departement van binnelandse sake in Mpumalanga gearresteer nadat hy na bewering geboortesertifikate aan buitelanders uitgereik het. Kapt. Dineo Sekgotodi, 'n Valke-woordvoerder, sÃª Muntu Edwell Monareng (38) is Woensdag in Witbank op klagte van korrupsie gearresteer. "Die departement van binnelandse sake het tydens 'n interne inspeksie in Januarie vanjaar onreelmatighede opgemerk in die uitreiking van geboortesertifikate aan buitelanders," se Sektogodi. "'n Interne ondersoek is van stapel gestuur en die verdagte het geld aan die ondersoeker belowe in ruil daarvoor dat die ondersoek teen hom stopgesit word." Hy is gearresteer onmiddellik nadat hy R13 000 aan die ondersoek wou oorhandig. Die Valke het tydens die operasie beslag gele op 'n aantal identiteitsdokumente, kontant en ander items. Monareng het Donderdag in die eMalahleni-landdroshof verskyn en is op borgtog van R3 000 vrygelaat.