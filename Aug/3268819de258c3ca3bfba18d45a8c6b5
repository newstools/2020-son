VROUEDAG is weer om die draai en die Nasionale Seereddingsinstituut (NSRI) bring hulde aan sy vroulike vrywilligers. Vrouedag word Sondag gevier. Lede van Stasie 16 in Strandfontein, Kaapstad, is maar een voorbeeld van ’n pos waar dié hardwerkende vroue besig is. Meeste Daar is ’n opvatting dat reddingsorganisasies meer vir mans is, maar die NSRI diskrimineer nie. Mans én vroue is welkom om hulle as vrywilligers daarby aan te sluit. Stasie 16 in Strandfontein is een van die takke met die meeste vroue. Daar is 11 vroue en die ouderdomme wissel van 17 tot bo 50. Die gebied waar hulle werk, is baie gewild, maar dit is bekend as ’n gevaar­like strand. Die NSRI is ’n liefdadigheidsorganisasie wat lewens oral in Suid-Afrikaanse waters red – aan die kus en in die binneland. Die lewensredders help in hul eie tyd en is 24 uur per dag aan diens. Dié organisasie sonder winsbejag het 1 245 vrywilligers van wie 26 waterveiligheidsinstrukteurs is.