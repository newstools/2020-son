TERWYL die land nou weer kan rook en drink, wil British American Tobacco South Africa (Batsa) steeds antwoorde hê of dit wettig was om tabakprodukte te ban. Die organisasie was een van talle wat die regering hof toe gevat het omdat ‘n verbod gesit is op die verkoop van sigarette. BATSA verwag binnekort ‘n uitspraak van die Wes-Kaapse hooggeregshof of die regering se ban wettig was. Maandag het die minister van samewerkende regering en tradisionele sake, Nkosazana Dlamini-Zuma, gesê die verkoop van sigarette en alkohol is weer wettig op vlak 2. – EWN