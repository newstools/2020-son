WERKERS van 'n pluimveeplaas in Philippi was geskok toe hulle die afgelope week 'n vrou se lyk in 'n wheelie bin ontdek het. Leon Hugo, eienaar van die Lorraine Poultry Farm, sê aan News24 een van sy personeellede het Dinsdag die gru-ontdekking gemaak. Kapt. FC van Wyk, 'n polisiewoordvoerder, het aan News24 gesê die vrou was vermoedelik in haar 20's. Hy sê 'n nadoodse ondersoek gaan gedoen word om die oorsaak van haar dood vas te stel. 'n Klag van moord word ondersoek. Enigeen met inligting kan die ondersoekbeampte, speursers. Mveleli Kedama by 021 690 1517 of die misdaadlyn by 08600 10111 bel.  