HUISKATTE wat so spin en om jou draai en vol liefde teen jou vryf, is in werklikheid dodelike jagters. Hulle maai behoorlik onder klein diertjies in die Tafelberg Nasionale Park in Kaapstad en in Kaapse woonbuurte. Katte is ook bekend daarvoor dat hulle wêreldwyd bydra tot die uitsterf van sekere dierspesies. Maar die impak wat dit op Afrika as geheel het, is onbekend. Daar word gereken huiskatte is verantwoordelik vir die uitsterf van 26% van die wêreld se voëls, soogdiere en reptiele. ’n Studie wat gedoen is deur Suid-Afrikaanse wetenskaplikes in die joernaal Global Ecology & Conservation bevind dat die gemiddelde huiskat in Kaapstad tussen 59 en 123 diere per jaar doodmaak. Klein kameras (KittyCams) is op van die katte gesit om te sien hoe hulle jag. Kaapstad grens aan die Tafelberg Nasionale Park en die katte kan dus jag maak op spesies wat beskerm word. Van die diere wat deur katte gevang word is slange, akkedisse, paddas en verskeidenheid insekte. KittyCams wys katte jag meestal in die nag en katte vat 18% van hulle prooi huis toe. Dit beteken dat katte 5.56 keer meer diere dood maak as wat die data wys. Reptiele maak 50% uit van die prooi wat gevang word en ander klein soogdiere maak 24% daarvan uit. Die ondersoek verwys ook na katte wat op die grens bly van die park (urban edge) en katte wat dieper in die stad in bly (deep urban cats) verskil net van die verskillende spesies wat doodgemaak word. Daar word geskat daar is omtrent 300 000 katte in Kaapstad wat sowat 27.5 miljoen diere per jaar in Kaapstad doodmaak en meer as 200 000 verskillende diere in die Tafelberg Nasionale Park. Van die reptiele wat doodgemaak word is slange, geckoes en akkedise en talle paddas. Insekspesies wat gejag word is skoenlappers, skerpioene, spinnekoppe en kakkerlakke. Voëls wat gejag word is die inheemse sonvoëls en suikervoëls. Onder die 14 miljoen wat jaarliks gejag word is 14 miljoene reptiele, 6.8 miljoen soogdiere, 5 miljoen werwellose diere en 450 000 voëls. 