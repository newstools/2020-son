KLIPPE is gegooi en rubberkoëls geskiet toe geweld Vrydag in Kensington uitgebreek het. Dit kom nadat die polisie en die Stad Kaapstad onwettige strukture wat opgerig is afgebreek het. Die stukgrond wat die grondbesetters geteiken het lê tussen Kensington en die Wingfield-militêre-basis naby Goodwood. News24 berig dat dit na bewering staatsgrond is. Volgens Malusi Booi, mayco-lid vir behuising in die stad, is hierdie 'n georkestreerde grondbesetting met skare wat dreigemente maak. Hy voeg by dat dit nie 'n uitsetting was nie, maar 'n verwydering van nuwe strukture wat opgerig is. Booi sê: "Die stad tree die geruime tyd op omdat eienaar nie hul grond kan beskerm nie. "Dit is ook in die beste belang van die gemeenskap om op te tree."