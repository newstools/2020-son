AL DIE vuurwapens wat verlede jaar tydens die inbraak by die Lyttleton-weermagbasis gesteel is, is teruggevind. Dié inligting is die afgelope week in 'n vergadering van die gesamentlike komitee oor verdediging bekendgemaak. Die komitee het ook die nuus verwelkom dat die verdagtes in die inbraak en diefstal binnekort verhoor gaan word. Sowat 19 R4-aanvalsgewere is in die inbraak gesteel. Cyril Xaba, medevoorsitter van die komitee, sê hoewel die komitee die arrestasies en terugbesorging van wapens verwelkom, is dit duidelik oor sy bekommernis van diefstal van militere wapens. "Dit is die derde keer in die laaste drie jaar dat dit gebeur en dis kommerwekkend. Die inbrake ondermyn die gesag van die staat en hoe meer dit gebeur, hoe meer vrae skep dit oor of die wapens behoorlik na gekyk word," sê Xaba. "Ons moet nie wag vir die volgende inbraak voor ons sekuriteit opskerp nie. En die dag dat ons die oortreders swaarder straf, is die dag dat dit sal ophou."