“EK HET ál my selfvertroue verloor.” Só sê Ginette Hendricks van Milnerton nadat sy R2 150 spandeer het aan vals­tande wat sy as “perdetande” beskryf. “Ek voel skaam. Ek kan nie eens reg praat nie en ek voel ek is gescam,” sê Hendricks. Haar nagmerrie het sowat vier maande gelede begin toe sy besluit het om die res van haar onderste tande te laat trek. Sy vertel: “My kakebeen was op twee plekke gebreek en dit het my tande beskadig. Daar was ses oor en ek het dit toe laat uithaal. “Ek het besluit ek gaan vals­tande kry. Ek is deur ’n vriendin verwys na ’n dr. Delphine in Kraaifontein wat dit vir my kan maak.” Hendricks het kontak gemaak met dr. Delphine, wat haar eers R750 gequote het en toe later ’n verdere R200. “Ek ’n week later ’n afspraak met haar gehad waartydens sy die impression van my mond geneem het. “Ek het haar betaal en die tande ’n week later gaan optel. “Ek het dit by die huis aangepas, maar dit het nie gepas nie en ek het haar ingelig.” Hendricks sê sy het die tande teruggeneem en ’n boodskap van die dokter ontvang om R1 200 ekstra te betaal. “Ek het die geld inbetaal en ’n paar dae later die tande gaan optel.” Hendricks sê sy het drie dae gewag vir die tande. “Sy het my in die pad ontmoet en die tande vir my net so in ’n plastieksakkie gegee. Hierdie stel was óók nie reg nie. Die gums is heeltemal te groot en pas nie in my mond nie. “Dr. Delphine het gesê ek moet dit tyd gee, maar dit pas nie. “Dit is lelik en niks anders as perdetande nie,” sê Hendricks. Volgens haar het dr. Delphine ná ’n ruk haar oproepe begin ignoreer. “Ek soek my geld terug. Ek wil nie hierdie tande hê nie.” Toe Son met dr. Delphine praat, wou sy aanvanklik nie kommentaar lewer nie. Daarna het sy gesê sy is toe glad nie ’n dokter nie. Sy wou ook nie haar van verstrek nie. Sy het uitgevaar: “Ek maak net dentures. Ek het vir daai vrou (Hendricks) gegee wat sy wou gehad het. “Sy het gevra vir Softbase en dit is wat sy gekry het. “Ek wil niks met haar te doen hê nie. “Dit is die vrou wat mans entertain, ek gaan haar nie entertain nie. Sy kan maar vir Son entertain.” Hendricks was glad nie hêppie oor Delphine se reaksie nie. “Wie is sy om my te oordeel? My geld is net so goed soos die volgende persoon s’n,” het Hendricks gesê.