DIE tweelingsussies Nikki en Brie Bella van Total Bellas se babas is dié naweek gebore en dít nogal net ’n dag uitmekaar. Nikki, wat 16 minute ouer as haar suster is, het Vrydag die lewe aan haar laitie geskenk en haar tweelingsussie net die dag daarna. Dis Nikki, John Cena se eks, se eerste seun saam met haar verloofde, Artem Chigvintsev. Dis Brie se tweede kind saam met haar man, Daniel Bryan, wat ook ’n stoeier is. Ons kan ons maar klaarmaak hiervoor: Die Bella- laities is nou wel neefs, maar hulle sal sekerlik as broers grootword. Die nuwe derra Artem het op sy skoonsussie se Instagram geskryf dat die twee ’n spesiale band gaan hê. “Geluk! Ons is bly vir julle, veral oor dit ’n seun is. Baba Chigvintsev sal vir die res van sy lewe ’n broer hê.”