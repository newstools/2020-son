MANCHESTER United en Borussia Dortmund is steeds myle weg wat die waarde van Engeland se striker Jadon Sancho, betref. Luidens berigte het United glo reeds persoonlike terme bereik met Sancho, maar dis egter glad nie die geval nie. Die Red Devils het dit duidelik gemaak dat die 20-jarige sokkersensasie van Dortmund hulle nommer-een teiken is vir die somer. Dortmund soek £100 miljoen  (R2,2 miljard) vir Sancho en verwag dat die deal geseal moet word teen 10 Augustus om hulle voorseisoense voorbereding sonder enige ontwrigting te begin. United is steeds gretig maar terselfdertyd waaksaam omdat hy nie dieselfde fout wil begaan soos met Alexis Sanchez nie. United het die sterspeler van Chili  ‘n paar seisoene gelede aangekoop met ‘n salarispakket van £400 000 (sowat R9 miljoen) per week. United se hierarchy is tans besig met onderhandelinge om die uitgeleende Sanchez, wat nog twee jaar op sy kontrak oor het, permanent aan Inter Milan te verkoop. Strikers soos Marcus Rashford en Mason Greenwood sowel as die goalie David de Gea, het almal reeds nuwe kontrake geteken. Dis duidelik dat United se manager, Olé Gunnars Solskjaer, hom  nie weer in die dieselfde posisie wil plaas deur die kontrakte te hersien nie. Boonop kan onderhandelinge nog kwaai word tussen United en Dortmund – tensy laasgenoemde aansienlik van plan verander. 