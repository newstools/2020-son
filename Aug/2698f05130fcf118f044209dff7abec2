MERCEDES se dominasie in die huidige Formule 1-seisoen kan dalk getoets word. Volgens kenners by Sky Sports F1 het Max Verstappen en sy Red Bull-span 'n goeie kans om die naweek by die Spaanse GP weer amok te maak, soos in die vorige Silversrone GP. Verstappen en Red Bull het die eerste span en drywer geword om Mercedes se Lewis Hamilton (drie wenne) en Valterri Bottas (een wen) se dominering van die vorige wedrenne tot 'n einde te bring. Sky se Mark Hughes sê Mercedes se motors sukkel met tyres en dit kan die seisoen baie meer interresant maak as verwag. Pirelli probeer nie die feit dat die tyres in die warm Barcelona son getoets gaan word, as verskoning gebruik nie. "Die verwagte hoë temperature in Barcelona van middel Augustus sal die verwagtinge op die baan verhoog en veral op die bande, so dit sal veral belangrik wees om dit goed te bestuur en om enige overheating te beheer," het Pirelli se Mario Isola gesê. "Die oefenrondes vandag sal baie belangrik wees om die bande se gedrag onder hierdie uitdagende omstandighede akkuraat te bepaal. Met die huidige motors vinniger as ooit - soos Silverstone onlangs bevestig het - en die Spaanse Grand Prix wat nog nooit in Augustus gehardloop is nie, kan dit die veeleisendste GP wees op die tyres.” Mercedes se baan-ingenieur, Andy Shovlin, sê hulle weet dat hulle wakker moet wees as dit kom by die tyres. “Ons is bewus dat as ons nie 'n plan maak nie ons moontlik weer tweede kan kom Sondag. Daarom werk almal baie hard om te verseker ons kry die regte data om die regte plan te beraam."