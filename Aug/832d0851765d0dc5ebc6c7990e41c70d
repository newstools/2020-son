TE versigtig, te tegnies en te bang om te verloor met die wenstreep in sig. Dis waarom Pep Guardiola (manager) en sy Manchester City-span se Champions League-vloek voortduur. Lyon se begeesterde elftal het Engelse sokker se naasbeste klub 'n skoknederlaag met 3-1 in Lissabon toegedien. Twee blitsdoele deur Lyon se supersub Moussa Dembele het die Citizens se harte gebreek in ‘n kwarteindstryd van Europa se gesogste klubkompetisie. Dis ook die derde keer in soveel jaar dat Guardiola-hulle in die kwarteind vasval – nadat spanne soos Monaco, Liverpool en Tottenham City in die verlede hulle ook gefnuik het. Kevin de Bruyne se gelykmaker in die tweede helfte het tydelike hoop gebring nadat Maxwel Cornet Lyon se neuse voorgekry. Die stryd was ook nie sonder drama en omstrede besluite nie, maar dit was reeds written in the stars dat Lyon sou seëvier. Dis waarom Dembele se foul op Emeric Laporte ook nie as ‘n verskoning beskou moet word nie. Vergeet ook van Raheem Sterling se ongelooflike flater reg voor die pale in die doodsnikke om sake gelykop te maak. Die feit van die saak is dat Gaurdiola het sy tactics verkeerd gekry. Die Spanjaard se begeerte vir sukses het sy vernuf en bekwaamheid as 'n taktikus verblind. Guardiola, wat die titel nege jaar  gelede gewen het met Barcelona, het die seisoen ‘n gulde geleentheid om die titel te wen, weggesmyt. Dis omdat sy besluite om sy formasie te verander ook in sy gesig opgeblaas het. Dit maak nie saak hoe Guardiola die stryd ontleed nie, sy span was ook nie op hul beste en honger genoeg om sukses te behaal. Guardiola was egter mansgenoeg om te erken dat hulle op die dag nie goed genoeg was nie. “Eendag sal ons die gaping toemaak,” verduidelik Gaurdiola aan BT Sport. "Die tweede helfte was okay, ek het gedink ons was beter, maar in die kompetisie moet jy perfek wees. "Ek wil nie oor die (omstrede) gevalle praat nie. Dit sal klink asof ek kla of verskonings soek. Ons is uit en dis dit. Ons het baie dinge goed gedoen, maar dit was egter nie genoeg nie. “Ons het foute gemaak in albei doelgebiede in sleutel oomblikke en dis waarom ons uit die kompetisie is. Ons het ‘n fantastiese doel aangeteken maar ook ‘n gulde kans verbrou. Jy moet perfek wees en kan nie sulke foute began nie,” het Guardiola bygevoeg. 