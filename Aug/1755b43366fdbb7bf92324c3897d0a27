’N PASGEBORE babameisie het jou hulp nodig nadat sy met haar naelstring nog aan haar geheg in ’n sloot in Wallace­dene gevind is. Sy is reeds in Mei gevind. Volgens ’n maatskaplike werker van Child Welfare Kraaifontein is die baba in ’n safe house opgeneem. “Die klein babadogtertjie het hulp nodig net soos ander kinders wat opgeneem word.” Die maatskaplike werker sê hulle makeer donasies van nappies en ander bababenodigdhede. Mense kan ook geld skenk. “Ons doen ook ’n beroep op die Kraaifontein-inwoners wat graag pleegouers wil word of hul plekke wil oopmaak as plekke van veiligheid.” Die voornemende pleegouers sal opleiding by Child Welfare SA se kantore by 196 Horak Street, Peerless Park, Kraaifontein, ontvang. Intussen soek die polisie nog na die meisietjie se ma. “Enigiemand wat enigiets weet of gesien het, word versoek om die Kraaifontein-polisie te nader,” versoek die maatskaplike werker. Son het verlede maand berig dat die kind se ma hom ná vyf maande nog nie gaan opeis het nie. ’n Saak van kinderverlating sou toe geopen word. Gesoek Nadat Son die storie geplaas het, het die vrou egter na vore gekom. Dit het toe aan die lig gekom dat sy nie in staat is om na hom om te sien nie. Die kind se pa word ook nog gesoek.