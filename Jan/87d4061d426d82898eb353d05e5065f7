SUPER Mega is op die oomblik die mees gehate man in Suid-Afrika. Mzansi is kwaad oor AKA weer die vel van sy baby momma, DJ Zinhle, se gesig afgetrek het. Ek weet nie eens hoekom ons verbaas is dat die rapper reeds aanbeweeg het na sy volgende girl toe nie – ons almal weet mos wie en wat hy is. Op The Popcorn Room se Instagram feed is ’n video waarin AKA ’n ander vrou soen. Ek het in die week ’n twiet gesien waarin ’n random persoon gesê het hy/sy het Super Mega gesien handjies vashou met ’n onbekende meisie. Ek het julle nie hiervan gesê nie, want die persoon wat die twiet gepost het, het nie eens ’n foto van die vashouery gesteel nie. Nou is daar ’n video wat wys kleine Kairo se derra het tog iemand nuuts. Niemand weet regtig wie die vrou in die video is nie. Nog minder weet ons of die vrou in die video die vrou is saam met wie AKA glo handjies vasgehou het. Al weet ek weet, is dat AKA g’n re­spek vir sy kind se ma toon nie. Hy het ’n dag voor haar verjaardag (31 Desember) met haar opgebreek. Hy kon ten minste gewag het voordat hy so oop en bloot saam met iemand anders gevry het. Hy het Woensdag op die radio gesê hy is ’n single man.