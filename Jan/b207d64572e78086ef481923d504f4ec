GOLLIE Pieterse (60) van die Strand het ná 28 jaar diens by die plaaslike polisiestasie uitgetree. Pieterse was die voorman by die stasie en het gesorg dat die plek altyd netjies was. Hy was veral baie gesteld op die tuine sodat die stasie ’n lus vir die oog was wanneer die publiek dit besoek. Volgens Pieterse het hy sy werk baie geniet. Hy vertel hy’t gesien hoe geharde misdadigers deur die polisie in die selle geplaas en na die hof geneem is. Rugby Hy sê ook hy was ook dikwels verbaas om te sien hoe gesiene mense in die gemeenskap toegesluit word. Benewens sy werk by die polisiestasie het hy ook rugby afgerig. Hy was ’n paar jaar die rugby-afrigter by die Metodisteskool Somerset-Wes, wat Damian Willemse en sy broer, Ramone Samuels, opgelewer het. Omdat daar so baie misdaad onder die jeug is, sal hy graag sy rugby-afrigting onder die jeug wil voortsit.