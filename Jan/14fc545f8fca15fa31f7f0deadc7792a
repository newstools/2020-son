WENDY Williams en die joller Kevin Hunter is nou uiteindelik geskei. Antie Wendy het in April laas jaar aansoek om ’n egskeiding gedoen nadat slegte Kevin, soos Wendy in haar show vertel het, sy jolmeid swanger gemaak het. Antie Wendy en slegte Kevin was 20 jaar getroud en het ’n 19-jarige seun, Kevin. Beter Luidens dokumente wat in TMZ se besit is, het Kevin en Wendy ’n 50/50 split gekry van die besittings wat tydens hulle huwelik bekom is. Elkeen het ook ’n 50%-aandeel van hulle production company gekry. Maar Kevin gaan glo sy aandele aan antie Wendy verkoop. Wendy lyk en doen baie beter sonder Kevin. Sy het deesdae ’n glow en brêgh gereeld in haar show dat sy nou weer date en ’n besige sosiale lewe het. Haar gewilde talk show is ook renew vir nog twee seasons.