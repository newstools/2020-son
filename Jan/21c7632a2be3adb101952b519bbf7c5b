VAN WYKSDORP. – Vir die familie van Adrick Jansen (23) het 2020 op ’n hartseer-noot begin. Jansen se lewelose liggaam is op 1 Januarie aan ’n stuk tou (glo van sy verkyker) teen ’n draadheining opgehang gevind. Volgens sy familie was hy twee dae vermis toe hy na ’n gekweste buffel gaan soek het. Grappige Sy girlfriend, Leandra Willemse (28), is stukkend. “Die tyding van sy dood was skokkend. Ons arme seuntjie, Ashley (5), moet nou sonder sy geliefde pa grootword. “Adrick was altyd so ’n grappige mens.” Sy vertel niemand het geweet waar hy hom bevind het vir twee dae nie. ’n Werker het uiteindelik op sy lyk afgekom. Daar was bloed by sy mond toe hy gevind is. Kapt. Malcolm Pojie, polisiewoordvoerder, sê by navraag: “Adrick Jansen se liggaam is op 1 Januarie gevind. “Die oorledene is as vermis aangemeld nadat hy gaan soek het vir ’n beseerde buffel op die plaas. “­ ’n Medewerker het die oorledene gevind waar hy aan ’n tou gehang het teen ’n grensdraad. Geen misdaad word vermoed nie.”