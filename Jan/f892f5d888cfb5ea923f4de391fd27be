WEST Ham United se nuwe baas, David Moyes, soek sy ou staatmaker Marouane Fellaini terug. Moyes, wat ook al voorheen die Hammers gebrei het, wil nou sy span begin oorbou met Fellaini wat tans by die Chinese klub Shandong Luneng speel. Dit sal die derde keer wees dat Fellaini en Moyes saam sal werk. Die Belgiese speler is ná vyf-en-’n-half jaar by Manchester United laas jaar toegelaat om by die Chinese klub aan te sluit. Fellaini het nog twee jaar by die klub oor, maar die Chinese FA is besig om ’n salarisbeperking in te stel. Hy sal dan ’n pay cut van 75% moet vat.