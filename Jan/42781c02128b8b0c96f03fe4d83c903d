’N PAAR jaar gelede­ was ek ’n arm student. Nou is ek nie meer ’n student nie – net arm. Maar jy hoef nie te sukkel soos ek gesukkel het en leef van NikNaks en nartjies nie. Ek het vir Sonland se studente ’n paar wenke gaan soek op die webwerf finansies.solidariteit.co.za om daai reeds tight begroting te help klop. Hierdie een is veral vir die eerstejaars met die sterre in die oë wat met groot opgewondenheid uitsien na die eerste studiejaar en veral die onafhanklikheid wat daarmee gepaard gaan. Jy kan doen wat jy wil en wanneer jy wil, want jy is mos nie meer onder jou ouers se wakende oë nie. Maar totdat jy ’n salaris begin verdien, sal jy nooit heeltemal onafhanklik wees nie, tensy jy ’n studiebeurs het wat ál jou uitgawes dek – jou studiegeld, boeke, verblyf en sakgeld. Deesdae moet studente hulle sente omdraai! Tutor