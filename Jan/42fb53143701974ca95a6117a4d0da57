’N MAN van Beaufort-Wes moet in die hof verskyn vir crimen injuria nadat hy na bewering lasterlike goed oor die dorp se onderburgemeester kwytgeraak het. Een bewering van die gemeenskapsaktivis Brian Jooste is dat ’n sakeman ’n duur bakkie vir die onderburgemeester gekoop of hom gehelp het om dit te bekom. En die burgemeester het dit toe nooit verklaar nie. Verskyn Die onderburgemeester, Quinton Louw, dagvaar Jooste vir laster. Jooste moet nou môre in die landdroshof in Beaufort-Wes verskyn. Jooste het op ook Facebook geskryf Louw het die bakkie – ’n Toyota Hilux Legend 50 double cab – bekom kort nadat hy op 1 Julie 2019 as onderburgemeester aangestel is. Jooste het sy opinie ook gegee en gesê Louw is nie fit om deputy mayor te wees nie. Jooste se bewerings kom nadat Bergstan SA Raadgewende en Ontwikkelingsingenieurs op 24 Oktober verlede jaar in Beaufort-Wes ’n voorlegging aan die munisipaliteit gedoen het. Die voorlegging is gedoen vir ’n projek by Vaalkoppies en die begroting het ’n hele R10 miljoen beloop. Jooste sê ’n kontrakteur moes aangestel word om die fencing te doen en die tender was vir R4 miljoen. “Louw het op die vergadering gesê ’n local kontrakteur kan aangestel word om die secure fencing te doen.” Volgens Jooste het Louw die sakeman aanbeveel omdat hy al voorheen kontrakteurswerk gedoen het. “Maar die gevaarligte het geflikker oor die tender omdat dié sakeman die bakke vir Louw gekoop het. “Enige geskenk of aan­kope deur raadslede moet declare word en Louw het dit nie gedoen nie.” Louw sê raadslede kry nie tenders nie. “As hy (Jooste) van raadslede weet wat tenders kry, word daar van hom verwag om dit aan te meld. Betaal “Jooste moet ook kom bewys dat ek ’n bakkie gekry het. Het jy al gehoor van iemand wat ’n bakkie verniet kry? “As jy ’n kar koop, dan betaal jy mos daarvoor.” Louw sê hy het ’n saak teen Jooste gemaak. “Ál die goed wat hy sê, moet hy kom bewys.”