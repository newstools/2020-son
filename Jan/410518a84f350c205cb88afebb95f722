DRIE jong kinders het gister in twee afsonderlike motor­ongelukke in die Oos-Kaap gesterf. In die eerste voorval was ’n Datsun Go op die R61 tussen Cradock en Tarkastad in ’n botsing betrokke. Die Datsun het met vyf insittendes van Cradock in die rigting van Tarkastad gereis. Hulle was op pad na Kaapstad. Twee meisiekinders is dood en twee volwassenes is beseer. Omgeslaan Die beseerdes is na die Cradock Hospitaal geneem sodat hulle mediese hulp kan kry. Die bestuurder is ongedeerd. In die tweede voorval is ’n kind dood toe ’n Toyota Quantum gister omgeslaan het. Die voertuig was op die N2 naby Tholeni onderweg na die Kei Cuttings in die rigting van Oos-Londen. Die ongeluk het 10:45 plaasgevind.