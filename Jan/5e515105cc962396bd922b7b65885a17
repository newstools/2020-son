DIE First Community Resource Centre (FCRC) help die jeug met die herstel van hul lewe. Die FCRC doen dit deur die aanbieding van lewensoriënterings- en kuns-en-kultuurprogramme in Kaapse gemeenskappe. Glen Hans, ’n outreach-werker by die FCRC, sê: “Die leerders kom van verskillende plekke soos Ottery, Hanover Park en Mitchells Plain.” Die sentrum werk tans aan ’n produksie, Don’t Miss Your­ Turning Point, wat binnekort op die planke sal wees. Dis is ’n verhoogproduksie wat handel oor twee broers wat hul lewe wil verander. Ondersteun Tammy Matthews, die jeugprogramleier by die FCRC, vertel: “Die een broer word geskiet, terwyl die ander broer kans kry om sy lewe betyds te verander, en dís waar die keerpunt plaasvind. “Ons nooi die gemeenskap graag om die leerders te kom ondersteun, want dis vir hulle ’n groot geleentheid om op so ’n groot verhoog te wees.” Don’t Miss Your Turning Point begin 18:00 op 15 Februarie in die Kunstekaap-kompleks se Opera House. Toegang kos R120. Kinders van 5 tot 12 jaar oud betaal R80. Vir meer inligting, bel Tammy by 074 603 9563.