DRIE jaar is te min om ’n man wat die dood van twee mense veroorsaak het, te vonnis. Daarom glo landdros Khaleed Parker van die Wynberg Landdroshof dat die saak na die streekhof geskuif moet word sodat die beskuldigde ’n swaarder vonnis kan kry. Mogamat Rafiek Hayners sou gister gehoor het hoeveel jaar hy vir die strafbare manslag op kleine Shaylynn Arendse en Maureen Abrahams sou kry. Maar Parker het ’n ander plan gehad en met dié ook die justice system gevra om sulke sake ernstiger op te vat. Hayners het amper twee jaar gelede op 27 September 2018 die kar gery wat die dood van Arendse en Abrahams in Lotusrivier veroorsaak het. Oorgegee Arendse en Abrahams het op die sypaadjie by Strandfonteinrylaan en 5de Laan gestaan om oor die pad te gaan. Hayners het teen ’n spoed van 100 km/h in ’n 60-sone gery toe hy die nanny en gr. 1-meisie van die Primêre Skool Strandfontein getref het. Dit het aan die lig gekom dat Hayners oor ’n rooi robot gejaag het. Hy het van die toneel gevlug, die kar weggesteek en hom ná ’n paar dae aan die polisie oorgegee. Parker het gister vir Hayners gesê hy het twee wetsgehoorsame burgers doodgery terwyl hy soos ’n wettelose gery het. “Volgens die wet kan die laer howe mense net drie jaar tronkstraf of ’n boete van R120 000 gee. Maar drie jaar is te min vir die verlies van twee lewens.” Die saak sal op 18 Februarie weer voorkom.