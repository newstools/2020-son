MEER as 32 begrafnisgangers is gisteroggend dood in ’n stampede in die Iranse generaal Qasem Soleimani se tuisdorp, Kerman, waar hy ter ruste­ gelê is, berig AFP. Bronne soos die BBC sê tot 50 het omgekom. Derduisende mense was in rou oor die moord op Soleimani in opdrag van pres. Donald Trump van Amerika. Vertrapping Soleimani was die bevelvoerder van Iran se Islamic Revolutionary Guard Corps. Iranse owerhede het bevestig dat talle mense “weens die geweldig baie rouklaers en massa mense” in die vertrapping dood is. Die nuusagentskap Isna het berig minstens 212 mense is beseer.