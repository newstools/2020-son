’N OLIFANT in ’n Zambiese wildtuin is op kamera gevang toe hy oor ’n safari lodge se muur geklouter het om mango’s te gaan gaps. Die video clip van The Bushcamp Company wys hoe die groot olifant­bul buitekant die Mfuwe Lodge­ in die Suid-Lungwa Nasionale Park oor ’n redelik hoë muur klim. Die werkers vertel die ollie het sy vrugte gesteel en teruggeklim oor die muur. Ian Salisbury, lodge-bestuurder, sê die gaste was geamuseer deur die olifant se maneuvers. – UPI