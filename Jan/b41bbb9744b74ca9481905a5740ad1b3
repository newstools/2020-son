BESTAANDE geriewe is in ’n haglike toestand, klaskamers is gevandaliseer, kragkabels en plumbing fixtures gesteel en die heinings beskadig. Skole het ook nie die nodige hulpbronne nie. Baie het nie wetenskaplaboratoriums, rekenaarklasse, biblioteke of selfs skryfbehoeftes en handboeke nie. Ander het nie eens water, krag of basiese sanitasie nie. Verder is klaskamers oorvol, vakante onderwysposte nie gevul nie en die skoolvervoerstelsel basies non-existent. Dít is van die skok-ontdekkings wat opposisielede in die provinsiale wetgewer gedoen het ná hulle ondersoek na die skoolgereedheidsprogram. Die DA-LPW’s Yusuf Cassim, Vicky Knoetze en Marshall von Buchenroder het dié inspeksie gister afgesluit. Cassim sê: “Onderrig is ’n grondwetlike reg. Dis ’n basiese mensereg en ’n prioriteit om ons land te ontwikkel. Gehalte-onderwys is die sleutel tot die verbetering van jou lewensgehalte, om werk te kry en tot die ekonomie by te dra. Ouers “Daarom het ons en ons verteenwoordigers die nuwe skooljaar begin deur skole reg oor die provinsie te besoek. En dieselfde probleme is oral gevind.” Cassim glo die departement van onderwys laat die leerders in die Oos-Kaap al jare lank in die steek. “Baie van die probleme wat ons ervaar het, is buite die beheer van ouers, onderwysers en skoolhoofde. “Tog is daar ook areas waar die gemeenskappe kan help om ’n verskil te maak. “Suid-Afrika het uitstekende openbare skole, waar daar streng bestuur, toegewyde onderwysers en ouers is wat intens betrokke is. “Dié skole het die belangrikheid besef van die betrokkenheid van ouers. “Ons moet dié tipe kultuur in alle skole aanmoedig. Ons moet gemeenskappe aanmoedig om die skole terug te neem. Ons moet nee sê vir vandalisme en diefstal by skole.” Hy meen net so moet gemeenskappe die onderwysdepartement verantwoordbaar hou. “Maar dit moet op ’n manier gedoen word sonder om die bietjie onderrig wat ons kinders wel ontvang, nog verder te ontwrig.” ’n Volledige verslag oor die onderskeie oorsigbesoeke word nou saamgestel. Cassim stel tans die volgende voor om die onderwysstelsel in die provinsie reg te ruk: Teen druktyd het die provinsiale onderwysdepartement nog nie op Son se navrae om kommentaar reageer nie.