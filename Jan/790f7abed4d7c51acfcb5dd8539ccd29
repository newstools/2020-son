DIE Suid-Afrikaanse Polisie-unie (Sapu) het ’n beroep op die polisiebestuur gedoen om gespesialiseerde eenhede wat in 2008 toegemaak is, terug te bring. Die unie sê die sluiting van dié eenhede het ondersoeke belemmer en toegewyde cops gedemoraliseer. Die unie sê die sluiting van die polisie se moord-en-roofeenheid, sowel as ander eenhede gemoeid met geweldsmisdade, het gelei tot ’n toename in dié tipes misdade. Volgens die unie regverdig die daarstel van polisie-spanne wat moet deal met spe­sifieke soort misdade die unie se beroep om spesiale een­hede terug te bring. Woonbuurte Die Instituut vir Sekerheidstudies (ISS) sê sedert 2012 is daar ’n toename in ernstige, gewelds- en sindikaatmis­dade in Suid-Afrika. Sindikate slaan gereeld in woonbuurte toe en breek links en regs in een nag in. Die Instituut sê al is daar meer as 152 000 opgeleide cops in die land, is die polisie eenvoudig nie in staat om sy mandaat effektief uit te voer nie. Dr. Johan Burger, ’n senior navorser van die ISS, skryf dit toe aan die verlies aan die nodige expertise om pro-aktiewe intelligensiegedrewe operasies te onderneem. Burger sê toe die polisie se intelligensiekapasiteit onder die bevel van Richard Mdluli ineengestort het, het baie van sy ondersoekende kapasiteit tussen 2000 en 2009 verlore gegaan. Dít was toe die mees gespesialiseerde ondersoek-eenhede hulle deure gesluit of hulle kapa­siteit na spesifieke polisie­stasies versprei het. Allemintige Burger sê gespesialiseerde eenhede is nodig gegewe die kompleksiteit van verskeie misdade waarmee lede van die Suid-Afrikaanse Polisiediens te doen kry. Hy sê sedert 2011-2012 was daar ’n allemintige 35%-toename in moord. Volgens hom is daar jaar ná jaar toenames van 15 500 tot oor die 21 000 moorde die vorige jaar. Hy sê met verswarende roof is daar soortgelyke trends en ’n 40%-toename sedert 2011-2012. Burger sê nadat die ou eenhede sy deure gesluit het, is nuwe eenhede geopen, maar hulle is nie in staat om die uitdagings van ernstige en geweldsmisdade te meet nie. – sabcnews