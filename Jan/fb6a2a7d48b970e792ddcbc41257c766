DIE Sharks het ’n nuwe breier, Sean Everitt, en hy het die Wêreld­bekerwenner Lukhanyo Am as sy nuwe kaptein gekies. Die 26-jarige Am het sy rugby by die Grens begin. Daarna het hy in 2016 vir ’n seisoen na die Southern Kings geskuif. Hy’t later daai jaar gekies om sy loopbaan in Durban voort te sit. Die speler het nog glad nie teruggekyk nie. Volgens Everitt is Am danksy sy sterk leierseienskappe gekies. “Lukhanyo bring ’n wenkultuur na die Sharks. Hy het ’n groot teenwoordigheid in die span. “Hy is ’n briljante rugbyspeler na wie baie opkyk omdat hy op die hoogste vlak gespeel en sukses behaal het,” het Everitt gesê. Die Sharks het ook vir Makazole Mapimpi, wie se drieë baie belangrik sal wees vir sukses. Die oë sal ook op Curwin Bosch wees. Bosch (22) kan dié seisoen sy stempel behoorlik op losskakel afdruk en weer wys hy hoort in die Bokspan.