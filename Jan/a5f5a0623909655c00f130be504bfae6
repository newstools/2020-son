'N TAXI DRIVER van Bela-Bela in Limpopo is gearresteer nadat hy 58 leerders in 'n 14-sitplek taxi geprop het. Die voorval het Maandagmiddag gebeur. 'n Video van die voorval waar 'n traffic cop die leerders een vir een tel terwyl hulle uit die taxi klim, het op sosiale media viral gegaan. Joel Seabi, woordvoerder van die departement van vervoer, sê daar is op die taxi beslag gelê. "Die voertuig is nie by die departement geregistreer vir enige vorm van openbare vervoer in die provinsie nie," sê Seabi. Seabi het ouers gevra om seker te maak die voertuie wat hul geliefdes vervoer voldoen aan die vereistes van die wet. - SowetanLive 