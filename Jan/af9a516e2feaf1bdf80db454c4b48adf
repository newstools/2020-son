JONATHAN Lawack, voormalige speaker in die Baaise raad, is nou die DA se main peanut in die Metro. Dít is nadat hy gekies is as die DA se koukusleier in die Metro. Hy neem dié amp oor by Athol Trollip, wat in Desember as raadslid in die Baai uitgetree het. Nqaba Bhanga, DA-leier in die provinsie, meen Lawack bring ’n balans van ervaring en kennis wat bitter belangrik is vir dié pos. “Hy dien die inwoners van die Nelson Mandelabaai reeds langer as dekade. “Ons sien uit daarna om saam met Lawack te werk en om as ’n koukus die inwoners van Nelson Mandelabaai eerste te stel.” Lawack is Maandag op ’n DA-koukusvergadering tot dié rol verkies. Voor datLawack by die politiek betrokke geraak het, was hy eers ’n onderwyser en later hoof van die Primêre Skool Fontein in Gelvandale.