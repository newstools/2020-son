TWEE mans gaan 12 jaar in die tjoekie sit nadat hulle skuldig bevind is aan roof met verswarende omstandighede en ontvoering. Yanga Jenete (32) en Ntando Ntobongwana (30) is Maandag in die streekhof in Oos-Londen gevonnis. Jenete en Ntobongwana is elk tronkstraf van 12 jaar opgelê vir roof met verswarende omstandighede en 5 jaar elk vir ontvoering. Die vonnisse sal gelyk­lopend uitgedien word. Kapt. Anelisa Ngcakani, die woordvoerder van die Valke in die Oos-Kaap, sê tussen Augustus 2013 en April 2014 het Jenete en Ntobongwana altesaam ses gewapende rooftogte in die omgewing van Mdantsane en King Wil­liam’s Town uitgevoer. Hulle het aflewerings­trokke van British American Tobacco getarget wat op pad was om sigarette by spaza shops af te lewer. Sy sê die twee mans het die driver met ’n vuurwapen gedreig, waarna hulle hom agter in die afleweringstrok toegesluit het. Hulle het dan in ’n getaway-kar klim en met bokse sigarette weggejaag. Volgens Ngcakani het Jenete en Ntobongwana in die rooftogte met altesame 48 bokse sigarette op die vlug geslaan. Die Valke se afdeling wat ernstige georganiseerde misdade ondersoek, het toe ’n deeglike ondersoek gedoen. As gevolg daarvan is Jenete en Ntobongwana in Maart 2015 in Kaapstad in hegtenis geneem. Jenete is tronkstraf van altesame 48 jaar opgelê op vier klagte van roof met verswarende omstandighede. Hy is vir elk van die klagte 12 jaar tronkstraf opgelê. Omdat die vonnisse gelyklopend uitgedien kan word, sal hy 12 jaar mang. Sy vonnis van vyf jaar vir ontvoering sal saam met hierdie 12 jaar tronkstraf uitgedien word. Ntobongwana is 60 jaar tronkstraf opgelê vir 5 klagte van roof met verswarende omstandighede. Ook dié vonnisse sal op dieselfde tyd uitgedien word. Dit beteken hy sal 12 jaar mang. Net soos in die geval van Jenete sal Ntobongwana se 5 jaar vir ontvoering gelyk­lopend met die 12 jaar tronkstraf uitgedien word.