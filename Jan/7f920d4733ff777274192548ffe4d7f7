SAAM met die Mej. Suid-Afrika-kroon kom wonder­like pryse soos ’n luxury apartment en ’n posh kar. Ons huidige Mej. Suid-Afrika, Sasha-Lee Laurel Olivier, is nou tuis in haar spoggerige tweeslaapkamerwoonstel in Central Square Sandton. Die plekke is R5 miljoen elk werd. Sy is spog ook nou met ’n larney Mercedes-Benz C200 Cabriolet. Sasha-Lee sal die motor en apartment gebruik vir die jaar dat sy haar pligte as Mej. Suid-Afrika uitvoer. Skitter Ek het julle mos laas week vertel Sasha-Lee neem die Mej. Suid-Afrika-kroon oor nadat ons aanvanklike Mej. Suid-Afrika, Zozibini Tunzi, in Desember die Mej. Heelal-kroon ver­ower het. Die Mzansi queen is in haar noppies met die posh kar en blyplek. Sy sê in ’n verklaring: “Ek voel reeds soos ’n movie star agter die stuur van my nuwe kar en wanneer ek instap by my pragtig ontwerpte apartment.” Dis nie al pryse waarmee ons mooiste meisie spog nie. American Swiss sal seker maak onse queen skitter by belangrike geleenthede met pragtige juwele en verskeie maatskappye bied vir haar skoonheidsdienste soos skin treatments, haarstilering, mani’s en pedi’s aan. Haar mediese fonds is uitgesort, en sy sal voorsien word van skoene, klere en sonbrille. ’n Italiaanse eetplek in Hyde Park sal haar maag vol hou. Dís mos hoe ’n koningin moet leef terwyl sy haar land dien!