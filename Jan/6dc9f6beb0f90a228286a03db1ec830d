Met die eerste sonopkoms van 2020 was daar reeds 22 nuwe babas, van wie 10 seuns en 12 dogters, in die Wes-Kaap. Die eerste baba, ‘n seuntjie, is om 00:00 by Mowbray gebore en 13 minute later is die tweede baba, ook ‘n seuntjie, by Paarl-hospitaal gebore. Die eerste dogtertjie en derde baba vir 2020 is om 00:16 in Worcester gebore. Paarl-hospitaal blyk die besigste te gewees het met vyf geboortes en drie elk in Groote Schuur-hospitaal en Mowbray. Dr. Nomafrench Mbombo, provinsiale minister van gesondheid, het die ouers van die nuwelinge geluk gewens. “Die eerste 1000 dae van ‘n kind se lewe is baie belangrik. “Bied hulle ‘n veilige omgewing en goeie nutrition.” Met ‘n lang dag wat nog voorlê word daar nog nuwejaarsdag babas verwag. 