DIS nie net skrikwekkend nie, maar morsig ook. ’n 20-jarige man van Florida in Amerika het onlangs wakker geword met ’n inbreker wat besig was om sy tone te suig. Luidens ’n polisieverklaring het die slagoffer aan die inbreker gevra wat hy besig was om te doen. "Hy het bloot net gesê hy daar om tone te suig," lui die verslag. Die twee het daarna begin baklei. Die slagoffer kon dit regkry om die inbreker by sy huis uit te dwing. Die inbreker het daarna een van die huis se vensters asook die voorruit van die slagoffer se motor uitgeslaan voordat hy gevlug het. DNS-monsters is van die slagoffer se tone geneem in 'n poging om die inbreker op te spoor. Niks in die databasis het egter ooreengestem met die monsters nie. Nog geen arrestasies is gemaak nie. Die 20-jarige slagoffer sê hy intussen hy is steeds getraumatiseer. - Brradenton Herald