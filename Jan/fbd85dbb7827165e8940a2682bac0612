ALMAL soek Borussia Dortmund se jong Engelse ster Jadon Sancho. Chelsea, Manchester City, Manchester United, Barcelona, Paris Saint-Germain en Real Madrid het almal reeds navrae gedoen oor die blitsige 19-jarige. Volgens Sky Sports in Duitsland het Dortmund geen planne om Sancho dié maand te laat aanskuif nie. Die blits het ’n kontrak tot 2022 met Dortmund en dit bevat geen uitkoop clause nie. Luidens gerugte voel Dortmund dat hy nie in dié tyd ’n geskikte plaasvervanger sal kry nie. Sommige kenners dink die talentvolle speler sal heel moontlik in die Junie transfer window skuif. Uitgedraf Sancho het reeds 61 keer vir Dortmund in die Bundesliga gespeel en 22 doele aangeteken. Hy het ook al 11 keer vir Engeland uitgedraf en het twee doele agter sy naam.