BEYONCÉ gaan nie toelaat dat enige iemand slegpraat van haar suster nie. Die rapper Fabolous het dié week saam met die ouens by The Breakfast Club gepraat en erken Queen B het hom oor die vingers geraps omdat hy haar suster, Solange, as ’n punchline in ’n song gebruik het. Die rapper het Beyoncé en Solange in sy 2010 song “For the Money” teenoor mekaar opgeweeg. Luister net na die lirieke, dan sal jy verstaan hoekom Beyoncé moerig was. “Want as jy Beyoncé kan hê, sal jy vir Solange vat?” Ek sien waarom albei susters kwaad was hieroor. Dit is dêm offensive. Ek sou beslis ook aanstoot geneem het as ek Solange was. Hy vertel wat gebeur het die aand toe ousus Bey hom voorgekeer het. “Die eerste persoon wat ek gesien het, was Beyoncé en ek het haar geroep. “Ek gaan nie sê presies wat sy gesê het nie, maar sy’t gesê dit wat ek gesê het, het Solange seergemaak. En ek het gesê as ek vir Solange sien, sal ek verskoning vra.” Hy sê jare gelede het hy toe vir Solange by SoHo House in New York raakgeloop. Sy was toe nie juis gretig om hom te vergewe toe hy om verskoning vra nie.