DIE Sharks gaan môreaand een van twee wedstryde teen Rusland se nasionale span speel. Dit is deel van hulle voorbereiding vir vanjaar se Superrugby-reeks. Die game skop 17:00 op Kings Park se B-veld af. Net voor dit, om 15:00, durf ’n ander Shark-span die Varsity­beker-span NWU-Pukke op dieselfde veld aan. Die tweede game teen Rusland is geskeduleer vir volgende Vrydag. Dit vind ook 15:00 op Kings Park se B-veld plaas. Rusland het ook laas jaar aan die World Cup in Japan deelgeneem. Die Russe was in groep A, maar hulle het al vier hulle games verloor. Rusland het met 10-30 vasgeval teen die gasheerspan, Japan, en ook nederlae gely teen Samoa (9-34), Ierland (0-35) en Skotland (0-61). Die Sharks sluit hulle voorseisoense voorbereiding met ’n Superhero Sunday-kragmeting af. Hulle pak die Storm­ers op 19 Januarie in die FNB Stadium in Soweto. Versterk Sean Everitt (afrigter) en sy manne begin hulle Superrugby-veldtog vir 2020 op 31 Januarie tuis in Durban. Hulle speel teen die Bulls. Nuwe aanwinste het die Sharks se groep aansienlik versterk. Everitt sal bygestaan ??word deur David Williams as die agterlyn- en aanvalsafrigter en Brent Janse van Rensburg as voorspeler-afrigter. Phiwe Nomlomo is die vaardigheidsafrigter. Laas jaar het die Durbaniete derde in die Suid-Afrikaanse afdeling van die Superrugby-kompetisie geëindig en sesde op die algehele log.