DIE polisie in KwaZulu-Natal het 'n skokontdekking gemaak toe hulle die balju vergesel het om 'n onwettige bewoner uit 'n huis in Durban te sit. Luidens 'n polisieverklaring is honderde ammunisie, meer as 3 000 koeëldoppies, 'n jaggeweer en drie vervalste paspoorte in 'n huis in Umbilo gevind. Die ontdekking is gemaak toe die balju besig was om eiendom uit die huis te dra. Die man, wat intussen spoorloos verdwyn het, het daar gewoon sonder om huur te betaal. Voorlopige ondersoeke het onthul dat die onwettige bewoner van die huis voorheen aangekla is vir die besit van plofstof en ammunisie en is uit op bail.  - SowetanLive