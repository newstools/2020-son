’N SUID-AFRIKAANSE paartjie wat as sendelinge in Madagaskar werk se jaar het sommer rof begin. Nic Strydom (65) is in Madagaskar gearresteer nadat hy ’n voetganger met sy kar gestamp het. Strydom wie saam sy vrou Tina (65) al 22 jaar saam in Madagaskar bly, is Vrydag gearresteer in verband met ’n voorval wat twee weke gelede gebeur het. Johan Engelbrecht, ’n predikant van die Hartenbos Duitse NG Kerk, het aan YOU bevestig dat die egpaar as evangeliste in Madagaskar werk. Voordat die egpaar meer as twee dekades gelede na Madagaskar verhuis het om as sendelinge te werk, het hulle in die NG Kerk in Brackenfell-Wes, naby Kaapstad, gewerk. Engelbrecht het Dinsdag aan YOU gesê hulle was daar om sendelinge op te lei. Strydom het aan Engelbrecht vertel dat hy met sy motor bestuur het toe ’n voetganger voor sy voertuig in geloop het. “Die kar se dashcam het die voorval opgeneem en die beeldmateriaal wys dat die ongeluk nie Nic se skuld was nie,” sê Engelbrecht. Nic het die dashcam ongeveer ’n maand tevore ingesit. - News24 