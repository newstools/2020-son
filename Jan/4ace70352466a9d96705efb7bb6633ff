DIE uitgebrande lyke van twee onbekende mense is op ’n stuk veld in Lavender Hill gevind. Die lyke is Saterdag 07:20 by die Italy Sportveld in Hillview ontdek. Foto’s van die grusame misdaadtoneel is in die sosiale media gedeel. Dit wys waar mense by die toneel staan wat deur die polisie afgesper is. Dit is onbekend wie die twee slagoffers is en wat presies gebeur het. Sers. Noloyiso Rwexana, ’n provinsiale polisiewoordvoerder, sê die polisie ondersoek ’n saak van dubbele moord nadat die twee persone se oorskot gevind is. “Die omstandighede rondom die voorval word ondersoek en enige iemand met inligting word versoek om met die polisie in verbinding te tree,” sê Rwexana. Enige iemand wat inligting het, kan Crime Stop bel by 08600 10111.