VOLGEHOUE polisie-operasies in die hot spots van Bethelsdorp­ en Gelvandale het gelei tot die beslaglegging op twee gesteelde vuurwapens. Kol. Priscilla Naidu, ’n polisiewoordvoerder, sê gister omstreeks middernag het lede van die anti-bende-eenheid en metro cops padblokkades in Durbanweg, Korsten, uitgevoer en karre deursoek. ’n Metro cop het toe ’n 30-jarige man in hegtenis geneem wat in besit van ’n vuurwapen was. Hy het ’n 9 mm-pistool en 18 patrone in die verdagte se besit gevind. Die vuurwapen is in Oktober verlede jaar as gesteel in Walmer aangemeld. Die verdagte word aangehou op ’n klag van die onwettige besit van ’n vuurwapen en ammunisie. Hy verskyn eersdaags in die landdroshof. Naidu sê gister omstreeks 01:00 het lede van die openbare-orde-polisie patrolliewerk in Esterhuizenstraat in Arcadia gedoen. Aangemeld Hulle het toe drie mans voor ’n huis gespot. Toe die lede die betrokke omliggende area search, het hulle op ’n rewolwer in ’n toilet aan die agterkant van die huis afgekom. Die vuurwapen is in Januarie 2019 as gesteel aangemeld. Dit is by ’n vuurwapen-handelaar gesteel. Geen inhegtenisnemings is nog gemaak nie. ’n Ondersoek is gelas. Genl.maj. Thembisile Patekile, bevelvoerder van die Mountweg cluster, sê die polisie sal aanhou in hulle pogings om onwettige vuurwapens uit sirkulasie te verwyder omdat dit in ge­welds­misdade gebruik word. Einde Patekile doen ook ’n beroep op diegene wat in besit van onwettige of unwanted vuurwapens is om dit vrywillig by hulle naaste polisiestasie te gaan inhandig. Die amnestie-periode daarvoor loop in Maart ten einde.