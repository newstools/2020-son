TWEE vroue face elk ’n klag van die besit van gesteelde goedere nadat ses dele van ’n heining voor ’n huis gevind is. Die metaalheining is na bewering Woensdag 29 Januarie by die Netreg-treinstasie gesteel. Volgens Wayne Dyason, die Stad Kaapstad se woordvoerder oor wetstoepassing, het beamptes ’n tip-off ontvang dat palisade fencing langs ’n spoorlyn onwettig verwyder is. Die heining is na bewering by ’n huis in Plumbagostraat in Bonteheuwel gebêre. “Met die beamptes se aankoms by die huis het hulle die ses dele van die heining voor die huis gevind,” het Dyason gesê. Volgens hom is twee vroue gearresteer en aangekla vir die besit van gesteelde goedere. Hulle is ook aangekla ingevolge die Criminal Matters Amendment Act. Die twee vroue is na die polisiestasie in Bishop Lavis geneem. Riana Scott, ’n Metrorailwoordvoerder, het gesê sy weet van die voorval. Hulle spanne werk saam met die spoorlyn se wetstoepassers om uit te pluis waar die heining hoort. “Die wet moet dan sy gang gaan. Die heining sal weer gebruik word sodra dit aan Metrorail terugbesorg is,” het Scott gesê. Son het Scott gevra hoeveel geld Metrorail die afgelope boekjaar aan herstelwerk bestee het. Volgens die woordvoerder kan sy nie sê hoeveel die koste vir die heining is nie, want dis deel van die instandhoudingskoste. Ongelukkig vir hom het die wit BMW waarmee hy gery het, sonder petrol gaan staan. Dyason het gesê beamptes het ook oor hierdie geval ’n tip-off ontvang. “Die beamptes het opgedaag en gesien hoe die voertuig in die rigting van die BP- garage in Epping gestoot word.” Volgens Dyason het hulle die situasie eers van ver af dopgehou. Terwyl die verdagte besig was om petrol in te gooi, het die beamptes op hom toe­geslaan. Dyason het gesê: “Hulle het koper ontdek met ’n geskatte gewig van 33 kg.” Die vonds het volgens die woordvoerder ’n straatwaarde van ongeveer R2 300. Dit was duidelik gesteelde eiendom. Die verdagte is in hegtenis geneem. Die man is die eienaar van ’n bucket shop in Belhar.