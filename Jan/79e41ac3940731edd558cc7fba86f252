DIE pa van drie minderjarige kinders is Dinsdagaand in Hanover Park afgemaai. Jerome Ambraal (42) is in Ryburg Road verskeie kere in die rug geskiet. Ambraal het 20:15 in die pad geloop toe ’n onbekende man verby kom en hom drie keer in die rug skiet. Werkloos Hy het op die toneel aan sy wonde beswyk. Ambraal se jongste dogter is 16 jaar oud. Hy was werkloos. Hy woon in Algoa Court en is ver van sy huis geskiet by Oribi Court, waar die Pit Bull-bende uithang. Daar is beweringe dat hy aan die Pit Bull-bende behoort het. Sy familie ontken egter dié beweringe. Hulle hou voet by stuk dat hy nie ’n bendelid was of by bendes betrokke was nie. Volgens Kashiefa Mogammat, ’n gemeenskapsleier en lid van die polisiëringsforum, was die area ’n hele ruk lank stil. Mogammat sê: “Dit is nou die eerste skietvoorval in ’n lang tyd. “Die skietery het weer die naweek opgevlam. Daar was ’n hele paar skietvoorvalle, maar niemand is raak geskiet nie. “Die weermag en die anti-bende-eenheid het die gebied die laaste tyd gepatrolleer. “Hulle het die area nog Dinsdag­oggend per voet gepatrolleer en die aand is die man geskiet.” Volgens Siyabulela Malo, ’n polisiewoordvoerder, word die voorval ondersoek en is die motief vir die moord nog onbekend. Niemand is nog gearresteer nie en ’n moorddossier is aangelê. Die 33-jarige man het op sy bed gelê toe ’n onbekende man 15:06 die huis by Jersey Close binnekom en op hom losbrand. Bevestig Malo het die skietvoorval bevestig. Niemand is nog gearresteer nie. ’n Moordsaak word ondersoek.