DIE saak teen twee eks-cops van Dysselsdorp wat voor is vir moord, is Dinsdag in die Oudtshoorn Streekhof ná die slotbetoë tot Maart uitgestel vir die uitspraak. Dawid Voster en Daniel Lingerveld word van die moord op Frank Links op 13 Januarie 2012 aangekla. Konst. Daniel April, ’n oudkollega van die beskuldigdes, het getuig hy was daai aand aan diens toe die twee cops met die slagoffer by die Dysselsdorp-gemeenskapsentrum aangekom het. Twyfel Links het hom teëgesit en hy’t later gesien hoe hy bewusteloos op die grond lê terwyl Lingerveld een keer op sy bors getrap het. Christo van der Bergh, die twee se lawyer, het die hof gevra om hulle vry te spreek oor die staat nie sy saak bo redelike twyfel bewys het nie ná talle weersprekings deur staatsgetuies. Willem Vister, staatsaanklaer, meen daar’s genoeg getuienis voor die hof vir ’n skuldigbevinding. Die saak dien voor streeklanddros Retha Pretorius. Die uitspraak is op 18 Maart.