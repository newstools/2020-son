DIE polisie in Kabegapark vra die gemeenskap se hulp om die naasbestaandes te soek van ’n moordverdagte wat uit weerwraak verbrand is. Die moord het op 6 November verlede jaar in die informele nedersetting op die hoek van Chimaera- en Flatheadstraat in Kuyga in die Baai plaasgevind. Kol. Priscilla Naidu, ’n polisiewoordvoerder, sê omstreeks 20:30 op die betrokke dag was die verdagte se slagoffer, Saku­thwani Tyaliti (34), en sy girlfriend in in hulle shack aan die agterkant van die hoofhuis toe die 34-jarige verdagte die deur van die hokkie ooptrap. Gesteek Tyaliti het toe na die deur gestap en ’n stryery het tussen die twee mans uitgebreek. Die verdagte het ’n mes uitgepluk en Tyaliti een keer in die bors gesteek. Hy is op die toneel dood. Omstreeks 23:30 dieselfde aand het ’n groep lede van die gemeenskap na die verdagte gaan soek. Naidu sê toe die gemeenskap die verdagte in die hande kry, het hulle hom eers aangerand en toe aan die brand gesteek. Hy is op die toneel dood. Hy was in die omgewing bekend as Chris of Rasta. Blom kan ook gebel word by 061 063 8577.