’N TATTOO aan die lyk van ’n jong vrou wat verlede week in die lake in West End in die Baai gevind is, kan dalk iemand help om haar uit te ken. Kol. Priscilla Naidu, ’n polisiewoordvoerder, sê tot dusver het niemand nog na vore gekom met inligting oor die nare vonds nie. ’n Pastoor het op die vrou se lyk afgekom toe hy in die area agter die swembad was vir sy oggendgebede. Ringe Die vrou, wat vermoedelik tussen 15 en 30 jaar oud was, het ’n pienk gown aangehad. Haar liggaam was in ’n gevorderde stadium van ontbinding. Sy het ringe aan haar ringvinger gehad en haar hande en voete was met cable ties vasgebind. Die tattoo laag op haar regterbeen is net gedeeltelik sigbaar en lyk soos ’n naam – “Shelain” of “Helain”. Die oorsaak van haar dood is nog nie vasgestel nie. Enige een met inligting kan hulle naaste polisiestasie kontak.