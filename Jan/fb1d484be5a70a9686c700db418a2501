MANCHESTER United het dalk ’n duur prys betaal vir sy deurdring tot die vierde ronde van vanjaar se FA Cup-kompetisie. Sy ster-doelskieter Marcus Rashford moes ná 15 minute van Woensdag se derderonde-replay teen Wolves die veld verlaat. United het met 1-0 gewen danksy Juan Mata se doel in die 66ste minuut. United kom Sondag in ’n groot Engelse Premier­liga- (EPL) game teen sy aartsvyand, Liverpool, te staan. En die kanse dat Rashford gaan speel, is nou glad nie goed nie. Die Red Devils se voorste doelevraat vir die seisoen is in die 64ste minuut deur die span se manager, Ole Gunnar Solskjær, as plaasvervanger op die veld gestuur. In die 80ste minuut moes hy egter die veld verlaat nadat hy in pyn neergesak het ná ’n harde hou teen die rug. The Sun berig ook Rashford het weer vir die Wolves­ game by Old Trafford opgedaag met ’n ultrasound machine wat gebruik word om gebreekte bene vinniger te laat gesond raak. Solskjær het ná die game ook erken hy worry oor Rashford se beskikbaarheid vir Sondag se trip na Anfield. Die Noor het gesê: “Natuurlik is ek bekommerd. Ek wou nie hê Marcus moes speel nie. “Hy het ’n hou teen die knie en rug gekry. Hy sukkel al vir ’n hele ruk. Daarom het ons hom nie in die beginspan gekies nie. Onoorwonne “Ons het ’n oorwinning nodig gehad. En hy was betrokke in die build-up tot die goal, maar dít het toe gebackfire.” United het Sondag ’n sege oor die onoorwonne Liverpool nodig om sy vyfde plek op die EPL-punteleer te konsolideer. Die naweek se EPL fix­tures: Môre – VICARAGE ROAD­: Watford t Tottenham Hotspur (14:30); COMMUNITY STADIUM: Brighton & Hove Albion t Aston Villa (17:00); LONDON STADIUM: West Ham United t Everton (17:00); CARROW ROAD: Norwich City t AFC Bournemouth (17:00); EMIRATES STADIUM: Arsenal t Sheffield United (17:00); ETIHAD STADIUM: Manchester City t Crystal Pa­lace (17:00); ST. MARY’S: Southampton t Wolves (17:00); ST. JAMES’ PARK: Newcastle United t Chelsea Sondag – TURF MOOR: Burnley t Leicester City (16:00); ANFIELD: Liv­erpool t Manchester United (18:30).