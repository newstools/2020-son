COPS het gister bevestig hulle ondersoek ’n saak van ’n 11-jarige seun wat na bewering by die Seepunt-swembad seksueel aangerand is. Die voorval het op Nuwejaarsdag gebeur. Kapt. FC van Wyk, ’n polisiewoordvoerder, sê niemand is nog sover gearresteer nie. Volgens ’n woordvoerder van die metropolisie, Wayne Dyason, word daar beweer ’n man het die laitie by die rookarea genader. Dis glo waar die voorval plaasgevind het. Hy sê die kind se ma is geroep en die voorval is toe aan die polisie gerapporteer. Hulle het toe vir die polisie gewag. “Die verdagte het dit reggekry om te vlug nog voor die polisie opgedaag het,” sê Dyason. – News24