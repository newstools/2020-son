HARLEQUINS het nie die beste begin gemaak tot die Oos-Kaap se Super14-kompetisie nie, maar die span is gretig om op dreef te kom. Harlies het Vrydagaand in die openingswedstryd van die kompetisie op die Sentrale Veld in Uitenhage met 19-28 vasgeval teen Progress. Harlies se breier, Shaun Jantjies, maak geen verskonings nie en sê hulle was net nie goed genoeg op die aand nie. Jantjies sê: “Ek voel ons het net te veel foute gemaak. Daar was ’n paar snaakse besluite, wat die wedstryd moontlik kon verander het, maar ons was ongelukkig nie goed genoeg nie. “Ons skrums was ook nie goed nie en ons sal nou weer moet begin en hard werk om dinge om te draai.” Nog ’n verrassing in die Super14 was dat Gardens net-net met 12-14 vasgeval het teen Kruisfontein. Gevang Gardens se breier, Kevin Godfrey, sê hy dink hulle het goed gespeel en was die beste span, maar het ’n bietjie stoom verloor in die tweede helfte. Godfrey sê: “Ons was selfs 12-3 voor ná rustyd, maar ek dink die feit dat ons nie ’n pre-season of warm-up match gehad het nie, het ons gevang. “Ons het aan die einde strafskoppe weggegee en dit het Kruisfontein gehelp. “Ons sal verbeter soos die seisoen aangaan. “Ons het van ons youngsters ook kans gegee en dit is goed vir ons.”