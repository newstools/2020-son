PADWERKERS moes op Oujaarsaand swoeg om 10 karre uit groot hope tolbosse op ’n snelweg by West Richland in Amerika te bevry. Die pad was vir 10 uur gesluit. Werkers het sneeuploeë gebruik om deur die gekoekte massa tolbosse te breek. Chris Thomson, lid van die deelstaat Washington se padpatrollie, sê plek-plek was die hope tolbosse tot 10 m hoog. Ooggetuies sê daar was Dinsdag sterk winde wat die reusehope aangewaai het. – UPI