EN DAN kry jy Hollywood-sterre soos dié ou. Dennis Quaid vra die hof om sy child support vir sy 12-jarige twins aan te pas. Hy wil hê die bedrag moet increase word omdat hy nou op ’n roll is in Hollywood! Huh? Volgens TMZ het die akteur (65) dokumente gefile waarin hy toegee sy child support aan sy derde eksvrou, Kimberly Buffington, moet aangepas word. Tans betaal hy amper $14 000 (net onder R200 000) per maand. Volgens hulle ooreenkoms moet dié bedrag verhoog word wanneer Dennis meer as $1,3 miljoen (meer as R18,5 miljoen) per jaar verdien. Laas jaar was hy op ’n roll. Hy het ’n monthly in­come van so $550 000 (R7,8 miljoen) gehad. Dit maak sy jaarlikse inkomste so $6 miljoen (R85,5 miljoen)! Sy moerse inkomste kom van daai Netflix-sitkom Merry Happy Whatever, sy rol in reeks 3 van die Amazon series Goliath, en die movie A Dog’s Purpose. Omgee In 2018 het Kimberly en Dennis ooreengekom dat hy die base amount betaal, maar daar is ook ’n persentasie aan sy inkomste gekoppel. Dennis wil nou by die hof weet wat die in­crease moet wees. Klink soos ’n wen-wen-situasie vir almal. En hy kom oor as ’n nice ou en ’n pa wat omgee.