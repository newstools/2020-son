DIE vooraanstaande Avalon Group het Vrydag ná byna 50 jaar sy terugkeer na die Moederstad gevier deur sy splinternuwe CineCentre In die GrandWest Casino oop te maak. En dit nogal met die aksiebelaaide en skreeusnaakse gatskopfliek Bad Boys 3. Die Avalon Group moes in die apartheidsjare noodgedwonge sy kampie skuif uit Distrik Ses, waar patrons gereeld vir hulle weekly outings uitgehang het. Weet Dit was nie net ’n plek waar movies gekyk is nie: Daar is ook meetings gehou vir anti-apartheidsveldtogte. Dis goed om te weet dat die groep teruggekeer het Kaap toe vir nóg jare se lekker vermaak. Van Mzansi se blinkste sterre, soos die Bok-kaptein, Siya Kolisi, Amy Jones, Herschelle Gibbs, Dillyn Leyds en Chad Saaiman, was by die movie-première. Die Blitsbok-span het ook vir oulaas in die luxury cinema met sy semi-reclining leersitplekke gechill. Hulle het Saterdag na Nieu-Seeland vertrek vir die Wêreldsewesreeks in Hamilton.