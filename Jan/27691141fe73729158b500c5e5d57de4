AS JY lus is vir ’n lekker feel-good movie, moet jy beslis nie Bhai’s Cafe by die cinemas misloop nie. Ek het Woensdagaand die première van dié fliek wat op Valentynsdag uitgereik word, by die CineCentre in die GrandWest Casino bygewoon. Die movie het goed gedoen by die Durbanse Internasionale Filmfees, Jozi-filmfees, asook die Silwerskermfees. Die SA-meets-Bollywood-tipe movie is gevul met baie drama, romanse en humor. Dit handel oor ’n familie wie se kafee, wat al dekades in hulle besit is, deur ’n genadelose eiendomsmagnaat geteiken word. Die hele fliek is in Kaapstad geskiet. Al die geboue rondom Bhai’s Cafe in Wynberg is al opgekoop deur die eiendomsmagnaat en Bhai (Mehboob Bawa) en sy familie wil nie ingee om hulle winkel te verkoop nie. Terselfdertyd raak Bhai se pragtige dogter, Rashmi (Suraya Rose Santos), verlief op die ongeskikte eiendomsagent se seun Patrick (Siv Ngesi). Rehane Abrahams, wat die rol van die bose Wendy in Arendsvlei vertolk, is Bhai se wyse vrou, Mary, wat bankvas agter hom staan en hom rigting gee. Die energieke Bollywood-danse is ’n gunsteling vir my. Ek is seker die mense wat in die cinema om my gesit het, het my vreemd aangekyk oor ek my heupe en kop beweeg het toe daai musiek begin. Dan is daar ’n gedeelte in die movie waar daar oorgeslaan word na ’n show van die bekende Kaapse kome­diant Dalin Oliver. Glimlag Ek moet natuurlik ook praat oor die een ding wat ek nie gelike het nie. Ek dink die gedeelte wat met die green screen gedoen is, moes hulle baie beter afgerond het. Maar all in all het ek ná die movie met ’n breë glimlag gesit. Dis ’n local movie, so maak ’n draai by die cinema en gaan loer daarna.