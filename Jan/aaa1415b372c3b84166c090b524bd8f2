’N GROOT boom het geval. AO Hilton Malila (48) was jare lank ’n woordvoerder van die Woodstock-polisie en ’n groot vriend van die media. Hy is gisteroggend tuis aan natuurlike oorsake dood. Die polisie kon nie sê waaraan nie. Beamptes by die Wood­stock-polisiestasie was baie geskok oor sy afsterwe. Kol. Andrè Traut het bevestig Malila is by sy huis oorlede. Malila was bekend en baie geliefd in die gemeenskap. Hy het einde November nog ’n paartie vir bejaarde inwoners van Woodstock, Sout­rivier en omgewing gereël. Op Facebook het hulde­blyke ingestroom. Stones Sammy Gallant het gesê: “Club (Junction Rovers FC, waarvan Malila lid was) is going through a tough time, but God knows best. I made fun of everyone, but dared not of Stones (Malila). “He will beat you hands down when it comes to gat maak. Our opponents had hell with him. His chirping made opponents and their support­ers laugh. RIP, my friendo.”