ROBERTSON. – Matrieks van die Hoërskool Langeberg het volgens hulle skoolhoof so vrot gevaar dat hy gister glad nie eens die slaagsyfer aan hulle bekend gemaak het nie. ’n Onnie sê aan Son die palie is te diep teleurgesteld om te laat blyk wat sy skool se slaag­syfer is. Volgens die onnie het die slaagsyfer met 10% gedrop vergeleke met 2018 se klas se 79%. Adriaan Landman, die skoolhoof, sê toe hy die uitslae gister gaan afhaal het, moes hy verneem dat sy skool swak gevaar het. Hy het matrieks wat nie deurgekom het nie, aanbeveel om aanvullende eksamens af te lê. Hoogswanger Leerders was gister tjoepstil toe Landman hulle toespreek. Twee leerders wat hoogswanger is, het aan Son gesê hulle het deurgedruk en albei het geslaag. Nog ’n leerder, Graig Solomon, was ook bly oor hy goed gedoen het.