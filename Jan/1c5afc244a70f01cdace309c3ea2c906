JENDAMARK United het die naweek albei sy wedstryde in die OP se krieketkompetisie oor 50 boulbeurte gewen. United het Motherwell Saterdag met 59 lopies geklop voordat hy Old Grey Sondag met 107 lopies afgestof het. Teen Motherwell het United 271/9 aangeteken, waarop Motherwell met 212/8 geantwoord het. Sivuyile Duda was United se beste kolwer met 82 sprankelende lopies. Hy het hy uit die staanspoor aggressief gekolf en sewe viere en drie sesse gemoker. Duda is goed bygestaan deur Jerry Gouws (32) en Allister Majola (31). Vir Motherwell het Simnikiwe Soyaya met 3/41 en Siphamandla Dapo met 2/34 met die bal uitgeblink. Motherwell se beste kolwer was Sihle MaÂ­gongoma met 45, wat vier grenshoue ingesluit het. Teen Old Grey het United 266/8 opgestapel voordat Old Grey met net 107 geantwoord het. Lesiba Ngoepe het met 91 lopies vir die wenspan uitgeblink. Hy het ag viere en vyf sesse gemoker. Lionel Vaaltyn (55; 6x4) het ook sy deel tot die sege bygedra. Old Grey se beste boulers was Martin Keller (2/50) en Wayne Thompson (2/33). Vir Old Grey was Liam Lindsay met 55 lopies die beste kolwer.