TRYING Stars is reg vir hulle debuut môre in die Oos-Kaapse Super 14-kompetisie teen Kruisfontein in Humansdorp. Dit volg nadat die span van Alexandria Evergreens laas week in hulle tweede vriendskaplike wedstryd van die seisoen met 26-7 geklop het. Stars het ook die vorige naweek met Progress afge­reken in hulle eerste friendly as voorbereiding vir die Super14. Laas Saterdag was die tuisspan weer aan die wenkant. Dit blyk dat hy goed op dreef is. Die nat weerstoestande het wel sake bemoeilik. Daar was baie hanteerfoute. Dis iets waaraan die span moet werk. Evergreens se voorspelers het die skrums beheer, maar Stars se sterk punt was daai vlugvoetige agterlyn, wat die span se bas gered het. Stars se defence was ook taamlik goed, hoewel die besoekers hulle deeglik met hulle groot pak voorspelers getoets het. Afskop Die Stars-breier, Sheldrid Cannon, is baie tevrede met sy spelers se twee oorwinnings. “Ons defence was goed in albei wedstryde, maar ons sal moet werk aan ons skrumwerk en dit uitsorteer voordat ons afskop teen Kruisfontein,” meen Cannon. Die breier voeg by hy is in die algemeen happy met die span se voorbereiding en sien uit na die kompetisie. “Ons sal definitief hard moet werk teen Kruisfontein, want hy het teen Gardens reeds ’n goeie oorwinning gaan behaal,” merk hy op.