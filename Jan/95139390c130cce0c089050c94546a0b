DIE army worry oor hulle moontlike betrokkenheid by die skietdood van die Kaapse tienermeisie, Celeste Carelse (15) vroeër die week. In 'n verklaring sê die Suid-Afrikaanse nasionale weermag hulle is 'bekommerd' oor onbevestigde berigte dat lede op die een of ander manier betrokke was by die noodlottige skietery van die 15-jarige van Belgravia. Carelse is Sondagaand in Veldstraat geskiet. Siyabulela Malo, 'n polisiewoordvoerder, sê die skietery is Maandag by hulle aangemeld, toe sy in die hospitaal aan haar wonde bedwyk het. Celeste is drie keer geskiet, terwyl sy in 'n kar gesit het. Die army was volgens inwoners besig met 'n operasie in die omgewing, toe daar skielik skote afgaan. News24 berig volgens 'n familielid van Celeste wil hulle nie spekuleer nie en sal toetse uitwys of die koeëls van die army, polisie of bendelede is." Ook op sosiale media word daar bespiegel wie is verantwoordelik vir haar dood. Celeste sou Woensdag graad 0 by Hoërskool Athlone begin. Intussen bevestig SANW in 'n verklaring daar is geen rekord van die amptelike vraeslae wat die voorval kan bevestig nie. Malo noem die polisie ondersoek die moord en nog geen arrestasies is gemaak nie. 