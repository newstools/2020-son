ARDIE Savea het gister bevestig hy sal weer met sy goggles speel. Die All Black-losvoorspeler het die bril die eerste keer by die World Cup in Japan gedra. Savea se een oog is aansienlik verswak. Hy moet die bril dra om sy oë te beskerm. Die 26-jarige herstel tans van ’n knie-operasie. Hy gaan na verwagting eers in die tweede helfte van die Superrugby-seisoen weer sy verskyning vir die Hurricanes maak. Toegewasem Die eerste keer dat Savea die bril gedra het, het hulle in Oita teen Kanada gespeel. Dit was baie warm en bedompig. Die bril het toegewasem en Savea kon nie lekker sien nie. By die launch van die Superrugby-reeks in Auckland het hy aan die NZ Herald gesê: “Dit was meer ’n distraction as enige iets anders. “Dit was waarskynlik die slegste plek om dit te probeer weens die humiditeit en die hitte.” Savea het gesê hy sal waarskynlik ’n skrumpet dra. Dit sal help om die goggles stewig vas te hou. Proefneming Die humiditeit pla nie in Wellington se winderige stadion nie. Daar behoort die bril dus beter te werk. Die oogbeskerming is altyd as ’n proefneming tydens die World Cup gesien. “Dit was goed om die hype rondom dit te sien. “Ek het nie aanvanklik daaraan gedink toe ek besluit het om ’n bril te dra nie, maar om te sien die youngsters is geïnspireer om dit te dra en in rugby games te probeer, is nogal ongelooflik,” het Savea bygevoeg.