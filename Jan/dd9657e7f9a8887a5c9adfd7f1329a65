MIKEL Arteta, die Gunner-baas, het Granit Xhaka, ’n gewese Arsenal-kaptein, oorreed om in Londen te bly. Dit lyk asof Xhaka nie meer die Emirates gaan verlaat nadat hy die fans in Oktober in ’n stryd teen Crystal Palace gevloek het toe hulle hom boo nie. Hy moes toe die veld verlaat en het sy kapteinskap verloor. Xhaka se agent sê hy’t in Desember ’n deal gekry met die Bundesliga-span Hertha in Berlin, maar Arteta onthul hulle het positief met die Switserse speler onderhandel. Arteta sê: “Ek’t hom laat verstaan ek’s bereid om hom te help en hy’t die klub se steun. Hy’t toe goed teruggeveg en goed vertoon op die veld. Ek dink ons is op ’n goeie plek.”