DIÉ artikel gaan langer as gewoonlik wees, but bear with me. Want hier op die vooraand van 2020 moet ons so ’n bietjie terugkyk oor 2019. Benewens die skitterende Bokke (vergeet maar van daai wallflowers genaamd die Proteas ...) het ander local talent ook op die internasionale stage groot naam gemaak. Dink maar aan die mooie Zozibini “Zozi” Tunzi, wat met die Miss Universe kroon weggestap het. Haar skitterende antwoord op die vraag oor wat die belangrikste ding is wat ons jong meisies vandag kan leer, het dié uitkoms bevestig. “Ek dink die mees belangrike ding wat ons jong meisies moet leer, is leierskap. Ek dink ons is die sterkste wesens op aarde en ons moet elke geleentheid gegee word.” En dan was daar die local Tsonga-rapper Sho Madjozi, wat natuurlik die eerste Suid-Afrikaanse girl geword het wat met die Best International Act-toekenning op die BET Awards weggestap het. Sy het die jaar sterk geëindig met daai song “John Cena” en toe kry sy mos die surprise van haar lewe toe die regte John Cena haar op die Kelly Clarkson Show verras het. En moenie van onse Trevor Noah vergeet nie. Behalwe die skitterende The Daily Show het Trevor mos ook sy eerste Grammy-benoeming gekry. Terloops, hy is vierde op Forbes se lys van highest paid comedians. En gaan kyk weer op YouTube na Limpopo se Ndlovu Youth Choir, wat omtrent ’n opskudding veroorsaak het toe hulle so goed gedoen het op America’s Got Talent. Hulle is nou ’n internasionale sensasie met ’n deal van Simon Cowell – die ou wat verantwoordelik was vir Westlife, One Direction en CNCO! En last but not least: Die one and only John Kani. Hy was geëer deur Empowaworx and The Speakers Firm. En moenie van sy stemwerk as Rafiki in die remake van The Lion King vergeet nie. – Channel24.co.za