GRYP jou platforms en sequins en stiek yt by GrandWest se Grand Arena vir The Abba Show, wat net een aand te sien gaan wees. As jy die songs “Mamma Mia”, “Dancing Queen”, “Super Trouper” en “Waterloo” op jou playlist het, is dié show vir jou. Dis nou nie Agnetha, Bjorn, Benny en Anni-Frid wat gaan optree nie, maar The Abba Show word bestempel as baie na aan die ware Jakob. Die Britte Hannah Pocock (Agnetha) en Jenna Ball (Anni-Frid), die Johannesburger André Behnke (Bjorn) en Australiër Zac Coombs (Benny) se energieke optredes gaan jou op die punt van jou stoel laat sit. Johnny van Grinsven, Showtime Australia se director en vervaardiger, glo elke diehard Abba fan móét die show kyk. Waarborg Van Grinsven sê: “ABBAsolutely fABBAulous was al oral in die wêreld, met ’n gemiddelde van meer as 200 shows per jaar die afgelope 17 jaar. “Ons waarborg dat jy ’n groot deel van die aand op jou voete sal wees.” Elouise Matthys, PR-bestuurder van GrandWest, sê: “Dit gee fans van alle ouderdomme die geleentheid om die ervaring van ’n Abba-konsert te herleef, hulle musiek te vier en om die aand om te dans. Matthys sê: “As jy van Abba hou, mag jy dit nie misloop nie. Dit beloof om ’n ongelooflik prettige aand vir die hele familie te wees.”