IEWERS vermoedelik in Somerset-Wes loop iemand rond wat ’n Merc C200 Cabriolet gewen het. Dit lyk of die persoon nie eens daarvan weet nie, want die duur Mercedes is nog nie gaan haal nie. Die raffle se trekking is op 10 Januarie gedoen en 10 mense het elk ’n Merc C200 Cabriolet gewen. Maar een persoon het nog nie syne opgetel nie. Neo Merafi van Ithuba wat die Lotto beheer, sê die kaartjie is by Kenilworth Racing (Edms.) Bpk., Kerkstraat 5, in Somerset-Wes gekoop. Altesame 20 mense het met die draw elk R50 000 gewen en 155 mense het elk R10 000 gewen. Met die Kersfees raffle op 31 Desember 2019 het 10 mense ook elk ’n Mercedes Benz C200 gewen. Miljoenêrs Vanaand se Lotto staan op ’n beraamde R15 miljoen, Lotto Plus 1 op R3,7 miljoen en Lotto Plus 2 op R1 miljoen. Busisiwe Msizi, hoof van corporate relations by Ithuba, sê in November en Desember verlede jaar het ses mense miljoenêrs geword. “Ons het verlede jaar meer as R2,8 miljard aan wenkaartjies uitbetaal. Toe Ithuba as operator oorgeneem het, het ons belowe om die lotery opwindender te maak en om meer wenners te kry.”