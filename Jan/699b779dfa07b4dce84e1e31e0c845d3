DIE minister van basiese onderwys, Angie Motshekga, het die nasionale matriekslaagsyfer gister bekend gemaak. Die klas van 2019 het nie teleurgestel nie, want die nasionale slaagsyfer was 81,3%. Ses van die nege provinsies het 80% behaal. Vrystaat is met 88,4% die hoogste. Die Wes-Kaap se 82,3% is die vierde hoogste. Die slaagsyfer het die afgelope drie jaar geleidelik gestyg. Dis nadat dit tussen 2013 en 2015 geval het. In 2018 was die slaagsyfer 78,2%, in 2017 was dit 75,1% en in 2016 was dit 72,5%. Hubert Mweli, direkteur-generaal van basiese onderwys, sÃª minder kandidate het die eksamen in 2019 as in 2018 geskryf.  