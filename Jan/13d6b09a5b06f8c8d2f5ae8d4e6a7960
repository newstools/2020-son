AMY Schumer bly tans in ’n huis met twee mans – een is haar man en die ander een is haar eks. Die komediant se eks Kyle Dunnigan het in The Howard Stern Show gesê hy bly tans heel lekker saam met Amy en haar man, Chris Fischer. Hy het geen klagtes nie. Hy het sy eie kamer, sy eie badkamer en die kos is lekker én verniet! “Ek is al ’n maand en ’n half daar by hulle. “Ek is veronderstel om oor drie weke ’n lange te gooi, maar ek dink nie dit gaan gebeur nie.” Hy lê darem nie vir kwaadgeld daar rond nie. Die komediant vertel hy werk saam met Amy aan haar nuwe show. Dis waarom hy daar by haar woonplek ingetrek het. En hoe is dinge as Kyle vasloop in Amy se man, saam met wie sy ’n eenjarige baba het? “Ons hang saam uit. Ons speel skaak,” verklap hy.