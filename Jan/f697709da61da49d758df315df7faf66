Skokkende beeldmateriaal van ’n ouma en baba wat in ’n tref-en-trap-voorval betrokke was, word wyd op sosiale media versprei. In die video kan gesien word hoe 'n Volkswagen motor links na 'n sypaadjie swaai. Die ouma kom, met 'n baba agter haar rug, by 'n winkel uit. Die kar pyl reguit op haar en die kind af en druk die twee vas teen die muur. Daar kan gesien word hoe twee passasiers uit die kar spring en dan wegloop. Die bestuurder klim dan ook uit en die motor, waar die kar dan agtertoe rol en die driver terug in die kar probeer kom om die handrem op te trek. 'n Verbyganger kan gesien word waar hy uit sy kar klim en verbygangers probeer die vrou en kind help. Een van die insittendes, 'n man, ondersoek die skade aan die voorkant van die voertuig. Die bestuurder en twee passasiers klim dan weer in die motor en ry weg. Brig. Sam Makhele, 'n polisiewoordvoerder bevestig aan News24 dat die voorval op 18 Januarie in Ventersburg plaasgevind het. Hy voeg by die bestuurder en eienaar van die voertuig is beide gearresteer. “Hulle sal Donderdag in die hof verskyn.” “Die slagoffer is in die Katleho-hospitaal opgeneem. Die kind het ligte beserings opgedoen. Volgens Makhele het die eienaar van die voertuig homself aan die polisie oorhandig en beweer dat hy die bestuurder was tydens die voorval. “Die 45-jarige eienaar is gearresteer, aangekla en op waarskuwing vrygelaat.” Makhele noem dit blyk 'n 19-jarige vrou was die motor bestuurder.