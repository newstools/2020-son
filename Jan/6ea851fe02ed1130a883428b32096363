VEEARTSE in Nieu-Seeland het ’n skaapooi ’n operasie aan haar uier gespaar – deur ’n bra voor te skryf. Stuff.co.za berig dr. Sarah Clews, ’n veearts by Franklin Vets Lifestyle Farms, sê dié ooi, Rose, wat op ’n plasie naby Auckland bly, het skade aan haar uier se ligamente opgedoen toe sy groot hoeveelhede melk vir haar drieling geproduseer het. Clews het ondersteuning in die vorm van ’n bra voorgestel. Dit werk nou soos ’n bom. Daar’s gate in gesny sodat Rose se lammertjies kan drink, berig UPI.