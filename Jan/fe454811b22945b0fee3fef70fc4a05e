‘N SAAK van strafbare manslag is geopen na ‘n man met sy Ford Ranger bakkie oor ‘n 18 maande oue kleuter gery het. Kapt. Mavela Masondo, ‘n polisiewoordvoerder, sê daar word geglo die man is ‘n inwoners in die block kamers op die perseel in Kameeldrift in Pretoria. “Die man het by die jaart ingery toe hy vermoedelik oor die seun ry. “Die kind is op die toneel dood verklaar.” Dit is nog onduidelik hoe die kind in die driveway beland het. News24 berig volgens 'n woordvoerder vir die nooddienste verstaan hulle die man is die kind se oom, maar dit kon nie bevestig word nie. Rufus Engelbrecht, woordvoerder vir Life Support 24/7, sê: "Die ouers het by die kamer uitgekom toe die oom by die perseel in kom. Die man het na bewering nie die kind gesien nie. "Teen die tyd wat die ouers die kind sien, was die kind reeds onder die voertuig." 