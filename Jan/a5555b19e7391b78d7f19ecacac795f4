 DIE klant is altyd reg, maar wat maak jy as een skielik ’n vuurwapen uitpluk? ’n Geïrriteerde klant by ’n pizza-eetplek in Johannesburg het dit onlangs gedoen. Hy het twee skote in die lug geskiet en toe weggejaag. News24 berig dit het alles gegaan oor daar nie kaas op sy focaccia was nie. Die voorval het Sondag in die vroeë oggendure by ’n Andiccio24 plaasgevind. In ’n video kan ’n mens sien hoe die man met talle klante stry. Ná ’n woordewisseling pluk hy sy gun uit en cock dit voor almal. Clara Namnick, bemarkingsbestuurder van Andiccio24, sê: “Die man was duidelik vererg toe daar nie kaas op sy focaccia was nie. “Ons staff was kalm toe hulle aan hom verduidelik het dat hy ’n focaccia base pizza – wat duidelik getoon het dit sluit nie kaas in nie – bestel het.” Verdediging Sy noem aan News24: “Hy het toe aggressief en verbally abusive teenoor die staff begin raak. “Klante in die winkel het toe tot hulle verdediging gekom en hulle het direk met die man begin stry.” Namnick sê die man het in sy kar geklim en twee skote in die lug geskiet voordat hy weggery het. “Andiccio24 duld nie enige vorm van mishandeling nie. Ons prioriteit is ons personeel en klante en daar is reeds berading aan personeel gebied.” Sy voeg by ’n saak is teen die man geopen. 