WAT veronderstel was om 'n lekker middagslapie op Nuwejaarsdag te wees, het in ’n nagmerrie ontaard vir ’n vrou van Kimberley. Die vrou is twee keer verkrag nadat 'n man by haar huis ingebreek het. Brig. Mohale Ramatseba, polisiewoordvoerder, sê aan EWN die verdagte is aan die vrou bekend. “Die slagoffer het die verdagte se antie van die voorval vertel, maar dit het ongelukkig op dowe ore geval,” sê Ramatseba. Nadat die vrou terug huis toe is om te gaan slaap, het die verdagte weer toegeslaan en haar vir 'n tweede keer verkrag. Die verdagte is twee dae later gearresteer.