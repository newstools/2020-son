ASHTON. – ’n Daddy het byna ’n hartaanval gekry toe hy sy seun aan ’n nylontou gesien hang het. Die jong man (22) is Maandag kort ná 07:00 deur ’n vriend van hom in sy sinkhok ontdek toe hy deur die deur se gleufie geloer het. Die vriend het toe die man se pa gaan roep. Toe hulle die deur oopbreek, het die pa se seun steeds aan die tou gehang. Die pa het amper ’n hartaanval gekry toe hy sy seun se lewelose liggaam daar sien hang het. Die pa het toe self die tou losgesny en sy seun se liggaam op sy bed neergelê. Die polisie se forensiese eenheid het die man se lyk na die Worcester morgue­ geneem. ’n Geregtelike nadoodse ondersoek word daar gedoen. AO Sylvester Joseph, ’n polisiewoordvoerder, het die voorval bevestig. Joseph sê die motief vir die selfdood is nog onbekend, aangesien geen brief (met ’n rede of redes) agtergelaat is nie.