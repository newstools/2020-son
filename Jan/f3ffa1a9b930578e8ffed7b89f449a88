'N MESSTEKERY vroeg Woensdagaand by Allandale Korrektiewe Dienste in die Paarl het vir groot bespiegeling op veral Facebook gesorg. Paarliete het selfs gespot dat die sirene wat afgegaan het was omdat dit pouse is. Son verneem van inwoners op die terrein dat daar 'n messtekery binne die gevangenes onder inmates uitgebreek het. "Ek weet dat daar was 'n messtekery onder inmates en een persoon is na die hospitaal geneem," vertel 'n bron van Son, wie anoniem wou bly. Wat tot die messtekery gelei het en watter afdeling van die tronk dit was is nog onbekend. Amptenare van die departement van korrektiewe dienste was nie dadelik beskikbaar vir kommentaar nie.