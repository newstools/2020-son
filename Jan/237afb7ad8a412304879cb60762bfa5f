DIE volk is so ontvanklik vir die evangelie ... Só vertel past. Winston Fortuin van Parow. Fortuin, wat by die Jubilee Life Ministries aanbid, is opgewonde om in Mei na Finland te reis om die blye boodskap daar te gaan verkondig. “In 2018 het ek die geleentheid gekry om na Finland te reis om daar ’n konferensie by te woon en die evangelie te bedien.” Winston vertel verder die ondervinding was so ongelooflik dat die kerk daar hulle uitgenooi het om later vanjaar daar ’n outreach te reël. “Ons is baie opgewonde en sien uit na die sending saam met evangelis Grant Taff. “Ons het gedink die mense in Finland wat so alles het, het nie die evangelie nodig nie, maar elke knie sal moet buig voor Christus die Here wat diegene red wat verlore is. “Ek het op Facebook connect met past. Ike Ammons in Finland en ons het gebedmaats geword. Dis hoe die uitnodiging gekom het. “In moeilike tye is die Woord van die Here my anker en bron van krag.” Fortuin se gunsteling-Bybelvers is Efesiërs 3:20: “Aan Hom wat deur sy krag wat in ons werk, magtig is om oneindig meer te doen as wat ons bid of dink, aan Hom kom die eer toe.” ’n Geldinsamelingskonsert, Worship at the Altar, vind op 1 Maart plaas by die Apostoliese Geloofsending (AGS) se Glad Tidings Fellowship in Halt Road, Elsiesrivier. Onder die gaskunstenaars wat gaan optree, is Remnant en Francois “Guitar Prophet” Vlok. Die MC is Eugene Toorn van Radio CCFM. Kontak Winston Fortuin by 071 255 2008 of 073 282 8400.