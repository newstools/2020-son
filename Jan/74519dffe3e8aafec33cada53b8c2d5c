DIDDY meen die Grammys­ check nie die tjappies van swart musiek nie. Die rap mogul het die organiseerders van die toekennings Sondagaand tydens sy acceptance speech voor ’n ultimatum gestel. Hy is vereer met die Industry Icon-toekennings Essence berig Diddy se speech was 45 minute lank. Ek het na ’n kort clip van die toespraak op dié bad boy se Twitter-blad gaan kyk. “Om die waarheid te sê, die Grammys het nog nooit hip-hip gerespekteer nie. “Die Grammys het nog nooit swart musiek gerespekteer nie. Ek sê hierdie met liefde aan die Grammys, julle moet dit weet. “Ek praat vir al die kunstenaars hier, producers en executives­. Vir die meeste van ons is dit ál wat ons het. Hierdie is ons enigste hoop.” Toegelaat Onder luide toejuiging van die crowd voeg Diddy by: “Hierdie is nie ’n onthulling nie. Dis iets wat lankal aan die gang is, nie net in musiek nie, maar in die filmbedryf, sport en oral in die wêreld. “En ons het jare lank toegelaat dat instellings wat nie ons beste belange op die hart dra nie, ons judge. Dit stop nóú! ““Ek begin nou amptelik die clock. Julle het 365 dae om dié k*k reg te maak.”