DIE Britse swaargewig­bokser Tyson Fury is kwaad oor sy landgenoot An­thony Joshua nie sy sparring­belofte nagekom het nie. Joshua het ’n maand gelede aangebied om Fury met sparring te help ter voorbereiding vir sy WBC­titelgeveg teen die kam­pioen, Deontay Wilder, op 22 Februarie in Las Vegas. “Dit sal my goed doen om teen Fury sparring te doen. Ek is nie te groot vir my boots om te leer nie.” Sedertdien het Joshua nog nie weer van hom laat hoor nie. “Joshua het nie die guts om teen my te spar nie,” het Fury gesê. Joshua het vroeër gesê hy het as kind teen Fury gespar en dat hy hom sou help om gereed te wees vir Wilder. “Ek sou jou graag in my kamp wou hê, regtig, regtig. Ek sal teen jou boks wanneer ek Wilder geklop het,” het Fury gesê. Intussen sê Fury hy masturbeer deesdae sewe keer per dag ter voorbereiding vir sy geveg. “Dis om my testosteroonvlakke hoog te hou,” het hy aan talkSPORT gesê.