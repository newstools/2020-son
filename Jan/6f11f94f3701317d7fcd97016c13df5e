DIE polisie in Bethelsdorp soek na drie verdagtes in verband met ’n moord en motorkaping by Potgieter’s Grounds in Kleinskool. Kapt. Sandra Janse van Rensburg, ’n polisiewoordvoerder, sê die slagoffer, Yull Fredericks (43), se meisie was Donderdag omstreeks 06:50 besig om rustig wasgoed op te hang aan die agterkant van hulle huis. Toe sy die huis binnegaan, het sy Fredericks met sy kar langs die huis hoor stop. Sy het ’n geskree gehoor en toe ondersoek gaan instel. Toe sy daar kom, het sy drie verdagtes by Fredericks sien staan. Hy het met een van die boosdoeners gestoei. Tydens die struggle het ’n skoot afgegaan. Fredericks het vir sy girlfriend gesê hulle moet in die huis ingaan. Die drie verdagtes het toe Fredericks se charcoal-kleurige VW Polo gesteel en weg­gejaag. Fredericks en sy girl het dit gemaak tot in die huis, maar hy het daar inmekaargesak en weens ’n skietwond aan die regterkant van sy lyf gesterf. Die polisie ondersoek sake van moord en motorkaping. Enigeen met info oor die whereabouts van die skobbejakke moet AO Johan Ferreira by 082 442 1633 of die naaste polisiestasie bel. Die Stop Misdaad-nommer kan ook geskakel word by 08600 10111. Nog ’n alternatief is die MySAPS app, wat op jou app store te kry is vir download na ’n slimfoon. Alle inligting sal as vertroulik gehanteer word.