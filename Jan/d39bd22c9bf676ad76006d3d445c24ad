DIT wil voorkom asof een van die oudste rugbyklubs in die land, Hamiltons, sy stem vanjaar behoorlik wil dik maak in die Westelike Provinsie se Superliga A. Hy het behoorlik gaan werf in die af seisoen en verskeie groot name gesign. Daar is veral klem gelê op ervaring en hy het selfs oud-Springbokke in sy geledere. Die oud-Bokke Hilton Lobberts en Devon Raubenheimer en die oud-Blitsbokke Alshaun Bock, Bernardo Botha en Wilton Pietersen speel almal vanjaar vir Hamiltons. Verteenwoordig Die oud- provinsiale spelers Caylib Oosthuizen, JP Lewis, PJ van Zyl en Earl Lewis is ook gewerf. Laasgenoemde is ’n deurwinterde speler wat die Lions en Boland op Curriebeker-vlak verteenwoordig het. Hy het verlede jaar nog vir Darling gespeel, maar keer nou terug na die klub waar hy in 2015 en 2016 was. Lewis sê: “Ek het my drie jaar by Darling geniet, maar dis nou tyd om aan te beweeg. “Ek sien uit na ’n great seisoen by Hammies. “Hulle het great signings gemaak en my ook gevra om terug te kom.”