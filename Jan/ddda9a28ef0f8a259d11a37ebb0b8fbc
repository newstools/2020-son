DIE eksentrieke kunstenaar Salvador Dalí (1904-1989) se bisarre kookboek, Les Diners de Gala, was 40 jaar uit druk. Dis gebaseer op die resepte vir die uitspattige paarties wat hy en Gala, sy vrou, gehou het. Gaste moes dikwels dierekostuums dra en om die tafel wei. Taschen het die boek met 136 resepte (insluitend aphrodisiacs) heruitgegee. Nou kan jy jou eie “duisendjarige eier”, “kalfskotelette met slakke gestop”, “paddapasteitjies” en “toffie met dennebolle” berei. – mymodernmet.com