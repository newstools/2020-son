Liewe Antie Mona EK IS 23 jaar oud en het ’n gangster-outjie. Ek wil hom nie meer hê nie, maar hy dreig dat hy my en my kind gaan doodmaak as ek hom los. Hy bring elke naweek ’n ander vroumens huis toe. Dan kan ek niks maak nie. Wanneer ek praat, dan word ek geslaan. Wat maak ek met so ’n man? – Hartseer Meisie, WhatsApp Jaarin en jaaruit is die koerante vol van abuse en sleggat boyfriends wat hulle meisies verrinneweer. In veels te veel gevalle kan baie van hierdie meisies nie van so ’n jong af wegkom nie. Moenie een van hierdie tragiese statistieke word nie. Maak ’n plan om jou en jou kind sover moontlik weg van hierdie ding te vat. Maak ’n plan om jou lewe iewers anders voort te sit, iewers waar hy jou nie in die hande kan kry nie. Maak ’n plan om ’n protection order teen hierdie lafaard te gaan uithaal sodat die polisie hom en sy sleg gat mang toe kan pos as hy ooit weer sy hande vir jou lig. Jy is nie sy personalised slaansak wat al sy stront moet opeet nie. Jy en jou kind het die reg op happiness, en happiness vir julle sal wees om van hierdie stuk vullis weg te kom. Liefie, hy sal nie sy dinge laat staan nie. So, moenie wag dat Whitney Houston en Mariah Carey weer moet sing “there can be miracles, when you believe” nie. Mirales gebeur nie met etter nie. En, meisa, jy het nie net jou veiligheid om aan te dink nie, jy moet ook jou kind s’n dink. Moenie hierdie dreigemente light­ly opneem nie. Gespuis soos daai maak nie leë promises nie. Die beste Krismis­geskenk wat jy jouself en jou kind kan gee, is om vandag nog van hierdie ding af weg te kom.