DIE ANTI-bende-eenheid van die SAPD en lede van die Suid-Afrikaanse Nasionale Weermag het Woensdag verskeie operasies in Broadlands Park, Strand, uitgevoer. Vier huise is deursoek. Die Strand, en veral die woongebied Broadlands Park, het laas jaar gesteier onder bendegeweld. Verskeie jongmense het met hulle lewe betaal. Mense in die straat wat saam met Son gepraat het, sê hulle verwelkom die koms van die anti- bende-eenheid. Stil ’n Vrou wat anoniem wil bly, sê hulle is bly oor die optrede in hulle gemeenskap. Hulle hoop nie dis die laaste keer dat die eenheid operasies in dié gebied sal uitvoer nie. Sedert November 2019 is die woongebied, wat deur bendegeweld geteister is, egter baie stil sonder enige skietvoorvalle.