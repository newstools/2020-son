DIE uitblinkers van 2019 kan die klas van 2020 se inspirasie wees. Dis die boodskap wat die top presteerders in die Wes-Kaap by Donderdag se jaarlikse matriekeksamen-toekennings by Leeuwenhof gedeel het. Ten spyte van bende-aktiwiteite, persoonlike en ander maatskaplike omstandighede wat van die leerders in die gesig gestaar het, het hulle seker gemaak dat die Wes-Kaap goed doen. Die provinsie spog nie net met die land se top drie matrikulante nie, maar ook met student wat superhelde in hul eie reg is. Debbie Schafer, provinsiale onderwysminister, was omtrent vol smiles toe sy al die rolspelers van leerders, opvoeders, ouers en ander belanghebbendes bedank het vir hul toewyding. "Dankie dat julle deurgedruk het. "Julle was soos 'n groot diamant wat deur druk skerp geskyn het."