DIE Bulls het ’n groot hupstoot gekry met die nuus dat hulle twee Springbok-voorrymanne, Trevor Nyakane en Lizo Gqoboka, vandeesweek weer begin oefen het. Nyakane en Gqoboka het Sondag se Superhero Sunday-oorwinning van 40-35 oor die Lions in die FNB Stadium in Soweto misgeloop. Nyakane het herstel van ’n kuitbesering wat hy laas jaar in die toets teen die All Blacks by die World Cup in Japan opgedoen het. Aangesluit Die 30-jarige is aangestel as die Bulls se onderkaptein vir die seisoen, met die senter Burger Odendaal wat die span gaan aanvoer. Gqoboka het by die Franse klub Montpellier tydens die World Cup aangesluit toe hy nie die Bok-groep vir die skouspel in Japan gehaal het nie. Die loskopstut is nou terug in die mix ná sy kort tyd by die Top14-span. Die 31-jarige moes al vroeg dié maand op Loftus Vers­feld aangemeld het, maar het gesukkel om ’n visum te kry.