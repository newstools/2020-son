OUENS, julle kan nou maar julle shot shoot; RiRi is ’n single meisie. Ek het op The Shade Room gesien Rihanna en haar skat­ryk boyfriend, Hassan Jameel, se paadjies het geskei. Die tweetjies het drie jaar gedate. RiRi en die Saoediese sakeman (albei 31) het hulle verhouding baie privaat gehou. Ons het darem gereeld foto’s gesien waar die tweetjies saam getravel het. Dit is nie duidelik waarom hulle hulle verhouding beëindig het nie, maar julle ken mos mense – hulle likes skinder. Daar loop nou stories rond dat RiRi dalk ’n ding het vir haar een pel, die rapper A$AP Rocky (31). Die tweetjies is saam gesien kort nadat die stories oor RiRi se break-up met Hassan uitgekom het. Die “Rude Boy”-sangeres is mos die verpersoonliking van sav­age. So, sy het nie die hele naweek in haar bed gelê en huil oor haar verhouding verby is nie. Volgens E News! het RiRi en die rapper Vrydagaand by die 2020 Yams Day Benefit Concert in New York uitgehang. Die twee het glo lekker gelag en backstage gekuier. Hulle het mekaar in 2013 mos ook so lekker gesoen toe hulle op die set was van die musiekvideo vir A$AP se song “Fashion Killa”. Ek dink darem nie die RiRi en die rapper kyk nou ’n ding nie. Sy het net Vrydagaand saam het haar tjommie uitgehang. Niks ernstigs nie – altans nie vir nou nie.