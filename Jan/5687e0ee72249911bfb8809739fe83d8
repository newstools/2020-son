LORI Harvey (23) hou vol sy is die onskuld self. Die aangenome dogter van die akteur en komediant Steve Harvey pleit onskuldig in die hit-and-run-saak teen haar. People berig die model se prokureur het haar pleit Dinsdag in ’n hof in Los Angeles aangeteken. Lori het mos laas jaar in Beverly Hills ’n ongeluk gemaak toe sy na bewering op haar foon getext het terwyl sy bestuur het. Vlug Haar posh SUV het op sy sy beland nadat sy in ’n geparkeerde voertuig vasgery het. Sy is in Oktober daarvoor gearresteer. Die polisie het Lori langs die pad gekry waar sy blykbaar van die toneel probeer vlug het. Kort daarna het sy haar famous derra ge-FaceTime terwyl die cops by haar was. Sy is nie daai aand gearresteer nie; die cops het haar net ’n ticket gegee. Daarna is ’n dagvaarding aan Lori uitgereik vir ’n hit-and-run. Sy moet op 28 Februarie weer in die hof wees. As die meisie van die rapper Future skuldig bevind word, kan sy ’n jaar agter tralies kry. Gelukkig het Future haar en haar tjommies op ’n lekker vakansie in Jamaika gevat voordat sy dalk in die mang kan beland.