R. KELLY (52) het ’n no-show by die hof gegooi. Ek lees op TMZ die vermeende sekspes het sy verskyning weens gesondheidsprobleme misgeloop. Hy is glo vir ’n operasie uit die Metropolitan Correctional Center in Chicago na ’n hospitaal geneem. Die sanger het glo ’n breuk gehad wat reggemaak moes word. Ná die operasie is hy terug­geneem mang toe. Die vermeende sekspes se lawyer het in Oktober dokumente by die hof ingehandig wat aandui hy het verskeie gesondheidskwessies. Dit sluit in lamheid in sy een hand, angstigheid en ’n onbehandelde breuk. Luidens Chicago Sun-Times is die operasie geskeduleer voordat die R&B-sanger in Julie gearresteer is. Intussen het die lawyers wat hom in ’n ander saak verteenwoordig ’n lange gegooi. Zaid Abdallah, Shady Yassin en Raed Shalabi het R. Kelly in ’n siviele saak verteenwoordig. Laas week het hulle egter ’n mosie ingehandig om hom nie meer te verteenwoordig nie. Die betrokke judge het dit goedgekeur.