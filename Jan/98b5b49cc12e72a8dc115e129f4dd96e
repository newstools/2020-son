ROBERTSON. – ’n Reservis is lelik in die sop oor hy na bewering ’n man in die aanhouding­selle verkrag het. Die voorval het verlede week plaasgevind toe die man in hegtenis geneem is. AO Sylvester Joseph, ’n polisiewoordvoerder, het aan Son bevestig dat die 27-jarige reservis, wat al ’n paar jaar by die cop shop werk, gearresteer is vir die vieslike daad. Volgens Joseph het die betrokke cop die selle gaan besoek. Hy het terug na die charge office gegaan en toe later weer na die selle gegaan. Die man was ten tyde van sy ordeal alleen in die sel toe die cop hom na bewering vasgegryp het. Hy het glo die ou se arms agter sy rug vasgeboei, sy broek afgetrek en hom verkrag. Volgens Joseph het hy toe asof niks gebeur het nie, weer terug na die office gegaan. Son verneem toe die man die next dag vrygelaat is, het hy aan ’n ander cop gesê wat die reservis met hom gedoen het. Die man is na ’n hospitaal geneem waar hy behandeling en berading ontvang het. Volgens Joseph is die reservis onmiddellik in hegtenis geneem en word tans in McGregor se aanhoudingselle aangehou. Joseph sê die reservis sal binnekort op aanklag van verkragting in die landdroshof in Robertson verskyn.