DAAR is groot prysgeld op die spel in die nuwe Oos-Kaapse Super14-kompetisie, wat op 17 Januarie afskop. Progress en Harlequins sal albei goed wil begin in die kompetisie se openingswedstryd op die Sentrale Veld in Uitenhage. Aanspoor Met altesaam R300 000 op die spel wil almal in dié kompetisie as kampioen gekroon word. Phumelele Hlati, toernooi-direkteur, sê die prysgeld sal almal in die kompetisie aanspoor. “Die eerste prys is R60 000 en die naaswenners kry R40 000. Dis glad nie ’n slegte prys nie, maar dit is nie ál nie – ons spanne in die derde en vierde plek kry elk R25 o00,” sê Hlati. Daar is nóg prysgeld wat aan die res van die spanne van die 5de tot 14de plek sal gaan. Dié spanne sal elk R15 000 ontvang. Hlati voeg by: “Ons probeer die spanne aanspoor om die beste en opwindendste plaaslike rugby op te lewer.”