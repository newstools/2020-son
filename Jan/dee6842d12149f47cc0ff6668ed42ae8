DIE queen het vrede gemaak met prins Harry en sy vrou, Meghan, wat wil afstand doen van hulle pligte as senior koninklike lede. Die koningin van Engeland, koningin Elizabeth II, het in ’n verklaring gesê dat sy en haar familie oor die saak vergader het en dat sy prins Harry en Meghan se besluit respekteer. Meghan sou glo die vergadering join via ’n oproep uit Kanada. Ek sien op E! daar is aangekondig dat die queen saam met prins Charles, prins Wil­liam en prins Harry ’n vergadering gaan hou en die media het dit sommer vinnig die “Sandringham Summit” gedoop. Eerlik “Vandag het ek en my familie opbouende besprekings gehad oor die toekoms van my kleinseun en sy gesin. “Ek en my familie ondersteun Harry en Meghan se besluit om ’n nuwe lewe te skep as ’n jong gesin.” Die queen was eerlik genoeg om te sê dat hierdie nie die ideale situasie is nie, maar dat sy ook nie teen die karre gaan skop nie. “Hoewel ons sou verkies om hulle te hê as voltydse werkende lede van die koninklike familie, ondersteun en respekteer ons hulle wens om ’n meer onafhanklike lewe te lei terwyl hulle steeds gewaardeerde lede van die familie bly.” Volgens die queen het die twee rebelse royals dit duidelik gemaak dat hulle graag voortaan hulle eie potjie wil krap. “Hulle wil nie staatmaak op geld uit public funds nie. “Ons het dus ooreengekom dat daar ’n oorgangsperiode gaan wees waarin die Sussexe ’n tydjie in Kanada, asook ’n tydjie in Engeland, gaan deurbring.”