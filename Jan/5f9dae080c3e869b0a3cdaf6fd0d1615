DIE Chilli Boys sal die verdedigende kampioen én hulle ou breier moet klop om Nedbank Cup-glorie te proe. Die trekking vir die ronde van 32 bied talle goeie wedstryde, soos Orlando Pirates wat Wits pak. Chippa het egter baie harde werk wat voorlê. Chippa sal TS Galaxy, wat in die Nasionale Eerste Liga (NFD) speel, tuis pak. Die Premierliga (PSL) moet egter nog die datums bevestig. Killer Galaxy het almal natuurlik laas seisoen verras deur Kaizer Chiefs in die eindstryd in die Moses Mabhida Stadion met 1-0 te klop. So, Chippa sal eers verby dié giant killer moet kom. Behalwe dít, word Galaxy boonop deur Dan Malesela afgerig. Malesela is bekend vir sy tyd by Chippa in die Baai toe hy die span tot ’n sesde plek gebrei het. Dit is die hoogste wat Chippa nóg in sy PSL-geskiedenis geëindig het. Cape Town City kan ook moontlik sy sukkel-seisoen weer op koers kry wanneer hy Mbombela United pak. Die Nedbank Cup-bepalings: Polokwane City t Baroka; Zizwe United t Happy Wanderers; Stellenbosch t Maritzburg United; Orlando Pirates t Bidvest Wits; Amavarara t Super Eagles; Vaal University of Technology t Golden Arrows; Chippa United t TS Galaxy; Bloem Celtic t AmaZulu; Mbombela United t CT City; Black Leopards t North West University; Mamelodi Sundowns t SuperSport United; Kaizer Chiefs t Royal Eagles; Highlands Park t Uthongathi; Passion t Real Kings; Ajax Cape Town t TS Sporting; Jomo Cosmos t Hungry Lions.