OUT of sight, out of mind! En dís waarom Ziyaad Eksteen, voormalige vleuel van Ajax Cape Town, nou bereid is om weer onder te begin sodat hy sy loopbaan op dreef kan kry. Die 24-jarige Eksteen, ’n produk van Ajax se akademie, het ’n belowende toekoms gehad. Knaende beserings het egter die Kapenaar se groei en vordering omtrent gekniehalter. Speel Eksteen het aan Son vertel dat hy sy loopbaan nou liewer by die Tweede Liga-klub Grassy Park gaan voortsit. Dis nadat hy klubloos was toe Maritzburg United hom onlangs vrygestel het. “Dis een ding om te train, maar jy moet games speel om match-fiks te wees,” het Eksteen gesê. “Ek wil nou net speel en my bes doen.”