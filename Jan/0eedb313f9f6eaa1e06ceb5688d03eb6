DIE gemeenskap van Wesbank in die Wes-Kaap soek antwoorde. Dit kom nadat twee baba lykies in 'n yskas in die omgewing gevind is. Volgens media berigte word 'n 35-jarige vrou van Wesbank deur die polisie ondervra. Kapt. F.C. van Wyk, 'n polisiewoordvoerder, sê 'n inwoner het die polisie oor die babas in die yskas ingelig. Hy voeg by: "Daar sal nou 'n lykskouing gehou word om die oorsaak van die kinders se dood en hul ouderdomme te bepaal." Past. Dennis Hilton, wie nie ver woon van die huis waar die lykies gekry is nie, het aan Netwerk24 genoem die gemeenskap is geskok. “Niemand weet wat daar in die huis gebeur het of hoe lank die babas in die yskas was nie.” Netwerk24 berig verder Patrick Madasi, 'n gemeenskapsleier, sê die vrou wie ondervra word was voorheen getroud maar sy is nie meer nie. Niemand is nog inverband met die voorval gearresteer nie.