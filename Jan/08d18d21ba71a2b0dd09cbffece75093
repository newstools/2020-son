KORT nadat sy daaraan skuldig bevind is dat sy R500 000 by haar werkgewer gegaps het, het Rhonda Zeelie spoorloos verdwyn. Nou vra die Valke in die Oos-Kaap Sonlanders se hulp om die 35-jarige fraudster op te spoor. Kapt. Anelisa Ngcakani, woordvoerder van die Valke, sê Zeelie is in September in die Baaise handelshof skuldig bevind. Lasbrief Ná afloop van haar skuldigbevinding is haar borgtog van R2 000 verleng, maar toe sy op 18 Oktober gevonnis moes word, was sy net skoonveld. ’n Lasbrief vir haar inhegtenisname is uitgereik. Zeelie het in 2017 en 2018 as ’n rekenmeester by ’n appliance maatskappy in die Baai gewerk. Dit is daar waar sy lang vingers gehad het. Ngcakani sê enige een wat weet waar Zeelie haar bevind, word gevra om die ondersoekbeampte, konst. Siviwe Lucwaba, te kontak by 072 580 2553 of 041 408 2600.