WASEEM Isaacs bieg hy het sy eie verwagtinge oortref in sy debuutseisoen by die Premiersokkerliga-nuweling, Stellenbosch. Die 29-jarige voormalige Vasco da Gama en Ubuntu striker spog tans met sewe doele. Hy is ongetwyfeld sy afrigter, Steve Barker, se go-to man vir doele. Isaacs is nou nie juis jou moderne striker wat slank en vinnig is nie, maar hy weet beslis hoe om die nette te laat raas. Dis net ’n kwessie van tyd voordat een van die groot visse van die Noorde Isaacs se dienste opraap. Ry Isaacs was Vrydag weer in die kol toe hy die maksimum punte vir Stellies verseker het in hulle sege van 1-0 oor Baroka. Isaacs sê hy ry tans die golf en maak gebruik van die selfvertroue wat heers. “Kyk, ek het altyd geweet ek sal goeie rekenskap van myself kan gee in die top flight,” vertel Isaacs.  “Maar om eerlik te wees, ek het nie geweet ek sal só goed vertoon nie. “Dis ’n nice gevoel, veral as jy jou team kan help om games te wen. Ek is nogal trots op myself en ek soek nóg.” Stellies, wat die 12de posisie beklee, pak Polokwane City Saterdag in ’n ligastryd in die Cape Town Sta­dium. Isaacs sê hy fokus op die groot prentjie – om Stellies se PSL-status te behou. “Dis belangrik dat ons die maksimum punte in al ons home games kry,” aldus Isaacs.