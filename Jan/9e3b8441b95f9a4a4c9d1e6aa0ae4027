DIE Wes-Kaapse gesondheidsdepartement het die aanvalle op ambulanse van die Emergency Medical Services (EMS) veroordeel. Talle paramedics van die nooddiens is erg getraumatiseer. Die eerste voorval was Sondagoggend omstreeks 04:00 in De la Rey­weg, Ravensmead. Uitgegooi Volgens ’n EMS- woordvoerder, Deanna Bessick, het die medics iemand na die Tygerberg Hospitaal vervoer. “Die voorruit is met klippe uit gegooi en een vroulike paramedic se oog is beseer.” Volgens Bessick het die ander voorval Sondag omstreeks 22:00 in Atlantis gebeur. Die personeel is beroof toe hulle besig was om iemand te behandel. Niemand is in die voorval beseer nie. Gemeenskappe Verlede jaar is 26 gevalle aangemeld waar EMS-personeel aangeval is. “Dis nodig dat gemeenskappe ’n veilige plek skep vir gesondheidsmense om hulle werk te doen. Die aanvalle gebeur baie keer in gemeenskappe waar mense nooddienste die meeste nodig het. “Ons vra die gemeenskap om EMS-personeel te alle tye op te pas.”