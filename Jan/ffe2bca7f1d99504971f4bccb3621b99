'N TAXI DRIVER van KwaZulu-Natal het 'n beloning van meer as R40 000 ontvang nadat hy 'n vrou gehelp het om in sy taxi geboorte te skenk. Nhlonipho Zulu (31) het R33 500 en 'n sertifikaat by die Suid-Afrikaanse Nasionale Taxiraad (Santaco) in die provinsie gekry. Die res van die geld was donasies van lede van die publiek. Ntombenhle Mthembu, die ma van die babaseuntjie, het R5 000 ontvang, 'n geskenkpak en 500 nappies. Die eienaar van die taxi wat Zulu bestuur het, het R3 000 ontvang. Boy Zondi, Santaco se provinsiale voorsitter, sê Zulu het gewys daar is nog lede van die taxibedryf wat gaaf en menslik is. Zulu het met Mthembu na die Buxedene Kliniek gehaas nadat sy vir hom gesê het sy gaan kraam. Sy is daar deur twee verpleegsters weggewys en Zulu moes toe vinnig as vroedvrou inspring. Die deparement van gesondheid het intussen die twee verpleegsters geskors. - News24