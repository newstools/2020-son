DIE Universiteit van Wes-Kaapland (UWK) se ringkoppe moes drasties iets doen ná die treurmare in Universiteitesport Suid-Afrika (Ussa) se kam­pioenskapstoernooi. Die UWK se Varsity Sports-sokkerspan het in dié toernooi kwaai drooggemaak. Son kan bevestig die UWK gaan weer op die ervare Salie Adams se nommer druk om by Stanton Smith as afrigter oor te neem. Adams het die UWK in 2015 tot die Varsity Sports-titel gebrei. Hy sal na verwagting Maandag sy nuwe kontrak as head coach onderteken. Dis nadat sy voorganger, Smith, in die pad gesteek is. Die rede hiervoor is hoofsaaklik dat die UWK nie in die Ussa-kampioenskapstoernooi vir vanjaar se Varsity Sports-reeks gekwalifiseer het nie. Maar Smith se tekortkominge en uitdagings moet ook in konteks beskou word. Ter verdediging van hom moet ’n mens sê hy het nie al sy spelers tot sy beskikking gehad nie weens hulle akademiese verpligtinge. Smith het die besluit op volwasse wyse aanvaar. Hy het sy dankbaarheid uitgespreek oor die UWK se personeel, spelers en fans met dié boodskap op sy Facebook-blad: “Ek wil almal bedank vir hulle harde werk en toegewydheid toe ek coach was. “Laas seisoen se Varsityreeks was ’n ongelooflike vervulling vir my as ’n coach. Merk “ Ons het ongelooflik goed gevaar. “Baie van julle het ’n onuitwisbare merk in my hart gelos en ek bedank julle daarvoor.” Volgens die UWK se spanbestuurder, Sandile Ndumo, was Smith op ’n eenjaarkontrak wat nie weer verleng is nie. Ndumo voeg by: “Ons moes dié jaar twee coaches laat gaan. “Dis niks persoonliks nie.”