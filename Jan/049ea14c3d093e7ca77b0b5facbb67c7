EK KAN nie dié goed opmaak as ek probeer het nie ... Maar wat TooFab my vertel, laat my nekhare regop staan. Celebs kan ook maar absolute bitches en bastards wees. Sien, Ozzy Osbourne se vrou, Sharon, het laat hoor hoe sy ’n arme assistent gedwing het om in ’n brandende huis in te hardloop. En toe hy nie ’n sin vir humor oor die fire gehad het nie, toe fire sy hom! Dié insane storie het op die Britse game show Would I Lie To You? uitgekom. Daar moet jy ’n storie spin en dan moet ’n paneel jou uitvra om uit te vind of jy jok en of jy die waarheid vertel. ’n Brandalarm het volgens Sharon afgegaan en Ozzy het gaan ondersoek instel. Die lank en kort is, hy het aan die brand geslaan en toe moer sy hom in ’n fontein in. En toe die assistent kom kyk wat aangaan, het sy en Ozzy hulle gat af gelag vir die situasie. En toe stuur sy die assistent in hulle huis in om haar paintings en haar brakke te red. Later het Sharon die arme assistent gekry waar hy (nadat hy die honde suksesvol gered het) aan ’n oxygen mask van die nooddienste suig. Maar toe pluk sy haar moer en gee die honde die masker. Dít nadat sy die arme ou beveel het om haar paintings te gaan red. Sy het die situasie snaaks gevind, maar die assistent het natuurlik nie. En net oor hy nie amused was nie, toe fire sy hom op die spot. En natuurlik het die paneel reg geraai, die bitch praat wél die waarheid. Die audience het gelag, maar toe ontplof social media. En om te sê die Twitterverse was dik die moer in is om dit sagkens te stel.