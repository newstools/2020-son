Liewe Antie Mona DIS die eerste keer dat ek aan Antie skryf. Ek sit nou al só lank met hierdie seer en pyn, en weet nie meer wát om te doen nie. Ek is 31 jaar oud en het twee pragtige kinders wat die hemelse Vader my gegee het. Antie, ek is al 18 jaar saam met my boyfriend en aan die begin was dinge goed. Ons was só verlief op mekaar dat niks ons kon skei nie. Maar sy familie het tussen ons gekom. Hy het eers mooi agter sy kinders gekyk en hulle support, maar in die laaste tyd niks meer nie. Ek het hom laas week gevang met drugs. Antie, ek het só groot geskrik, want ek kon nie glo wat ek sien nie. Hy betaal nie meer support aan die kinders nie en elke keer as hy pay, moet ek eers vir hom seks gee voordat hy hulle support-geld betaal. Wanneer ek hom nie seks wil gee nie, raak hy kwaad en sê hy gaan my ’n ding wys. Antie, ek is moeg van ál die hartseer en die pyn. Ons oudste kind is 12 jaar oud en die baby is 6 jaar oud. My dogtertjie het gister so gehuil, want haar pa was altyd iemand op wie ons kon staatmaak. Ek het by twee plekke gewerk waar hy my op ’n lelike manier kom haal het, want hy is jaloers oor ek my so reg aantrek vir die werk. Hy het ’n probleem gehad toe ek my hare blond gedye het en my werkbroek het na sy sin te styf gesit. Dan sê hy ek hou manne aan by my werk. Wat maak ek in dié geval, Antie? Gee asseblief vir my raad. – S van PE, WhatsApp Liefie, dit is ’n splinternuwe jaar en dis tyd om jou challenges op ’n splinternuwe way te face. Die eerste ding wat jy moet verstaan, is dat sy familie nie tussen julle gekom het nie. Hy en sy drug habits het dinge wim gemaak tussen julle. Hy vang al so tokkies van ál die drugs dat hy hom al wysgemaak het dat jy hom met ander manne verneuk. Sy jaloesie kan ook wees omdat hy self agter die jol-deur staan. Hy behoort hom te skaam omdat hy jou met papgeld vermaak deur eers seks te eis. Hy behoort hom ook te skaam dat hy 2020 so sonder ’n gesigvel ingaan. Hierdie vermakerige houdinkies van hom hoef jy nie verder te entertain nie. Hy is nie die naam “pa” werd nie. Gaan gee hom aan vir maintenance by jou naaste hof sodat die hof self kan bepaal hoeveel papgeld hy moet opdok en hoe die geld van sy salaris verhaal gaan word. Hierdie ou is nie meer dieselfde loving ou met wie jy vir 18 jaar goeie memories opgebou het nie. Die drugs het van hom ’n stuk etter gemaak en dit is tyd dat jy besef die ou op wie jy verlief geraak het, bestaan lankal nie meer nie. Dit is tyd dat jy uitkyk vir die needs van jou en jou kinders. Wees versigtig vir hierdie jong. Hy klink vir Antie soos een van daai goed wat jou of die kinders sommer leed sal aandoen. Wees op die uitkyk vir die signs hiervan en maak seker dat jy nie alleen in sy geselskap is, of die kinders sonder ander toesig by hom los nie. ’n Mens kan nie meer kanse vat met sulke jongens wat hulle versin aan drugs en dan die grootste tragedies veroorsaak nie. Laat 2020 die jaar wees waarin jy nie meer sy stront opeet nie.  Liewe Antie Mona EK SIT met ’n probleem wat my baie seer maak. Elke keer wanneer ek en hierdie outjie seks gehad het, WhatsApp hy my en sê: “I don’t want you.” Maar voordat ons seks het, sê hy hy is baie lief vir my. Agterna sê hy vir my hy is getroud en ek moet sy nommer delete. Wat moet ek maak? – Moedelose Meisie, WhatsApp Liefie, dis baie duidelik jy is met ’n getroude man deurmekaar. Hy sê dan self so vir jou. Hy sweet talk jou vir ’n stukkie en agterna wil hy nasty wees met jou. En jy lê nog met só ’n man? Die beste geskenk wat jy jouself sommer vroeg in hierdie nuwe jaar kan gee, is om hierdie man se wish vir hom te grant. Delete sy nommer en gaan aan met jou lewe. Hierdie man gebruik jou net vir seks en as jy dit nóú nog nie in jou kop gekry het nie, sal jy seker nooit. Hou op om jouself cheap te maak vir ’n ander vrou se man.