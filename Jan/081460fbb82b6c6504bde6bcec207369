PLAASLIKE kunstenaars in George en die res van die Suid-Kaap kry die geleentheid om hulle talent ten toon te stel. Só vertel Kaylin Malan, ’n passievolle plaaslike beeldhoukunstenaar wat baie opgewonde is oor die opkomende event. Die organisasie Vision is deur Tobi Eckerstorfer van Oostenryk gestig en dis sy doel om plaaslike kunstenaars daardeur te bemagtig. Die groep gebruik ook fotografie en videografie om die kunste te bevorder. Lede van die Mossel Bay Creative­ Cultures­ Associa­tion, waarvan die sangeres Petronel Baard ’n stigterslid is, gaan ook optree. Die Vision-groep ontmoet gereeld by Table Coffee and Books in Markstraat, George, en almal is welkom. Rappers The Gathering – Poetry and Storytelling Event vind op 15 Februarie in die Tuinroete­ Botaniese Tuin by Caledon­straat 49, George, plaas. Dit begin 17:00 en toegang kos R15. Plaaslike dansers, digters, rappers, akteurs en kunstenaars gaan optree. Jy kan jou piekniekmandjie bring, maar geen alkohol word toegelaat nie. Vir meer inligting, kontak Malan by 065 104 9131 of Jama Mashele 071 333 4555.