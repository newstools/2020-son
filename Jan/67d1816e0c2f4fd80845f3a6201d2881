MONTAGU. – ’n Ma is baie bekommerd oor haar dogter wat nie haar matriekeksamen deurgekom het nie. Woensdag, toe die kind met haar uitslae by die huis kom, is sy reguit na haar kamer en het op die bed onophoudelik gehuil. Die arme kind het al haar vakke gedop en het volgens die ma sedertdien nog nie uit haar kamer gekom nie. Die arme mammie verkies om anoniem te bly en vra dat mense vir haar en haar kind moet bid. Fout “Sy praat nie ’n woord nie en het nog niks geëet of gedrink nie.” Volgens die mammie het haar kind haar goed vir die eksamen voorberei en sy was baie positief oor die uitslae. “Ek weet nie waar die fout ingekom het nie. Dis bitter erg, want sy het nie een vak deurgekom nie.” Volgens die ma sal sy nou dringend vir haar kind maatskap­like hulp kry sodat sy nie iets aan haarself doen nie.