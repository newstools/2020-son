DIE cream van die crop gaan op Saterdag 29 Februarie en Sondag 1 Maart aan Spurs Ladies se Cup of Dreams deelneem. Die toernooi se sameroeper, die afrigter Winston Zeederberg, is opgewonde oor die toernooi. Hy glo dit kan ’n jaarlikse instelling word. Zeederberg dink die byeenkoms gaan ’n “knockout-skouspel” wees. Hy sê hy moet sy dank uitspreek oor die lojaliteit van die klubs wat ingeskryf het. Dié nuwe toernooi sal op die William Herbert Sportterrein in Wynberg plaasvind. Zeederberg sê: “Ons wil met dié onderneming baie dinge probeer bereik. Ons wil ons jeug op ’n seniorvlak ’n opportunity gee.” En dis nie net om sokker te speel en hulle talente te showcase nie. Groot Volgens hom kan dit selfs vir hulle die deur oopmaak om eendag vir die nasionale span uit te draf of big-time beroepsokker te speel. Zeederberg glo spelers sal danksy dié toernooi nog groot dinge kan bereik. “Dis ook ons doel om in die development van sokker te invest en met ons eerste toernooi almal nader te trek.” Die spanne wat ingeskryf het, is van die LFA’s Cape Town Tygerberg, Mitchells Plain, Northerns, Heideveld, Mandela Park, Manenberg, Rygate en Philippi. Die spanne wat deelneem, is Manenberg Ladies, UWC, Bellstar United, Vasco da Gama, Portia United, Fish Hoek Ladies, Dangerous Heroes, Heideveld Ladies, Nova Nacional, South End, Hotspurs Ladies, RV United, Cape Town Roses, Goal Hunters en die gasheerklub.