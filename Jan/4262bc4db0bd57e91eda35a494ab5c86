DIE voorste twee krieketspanne in die wedloop om die SWD se Premierliga­titel – George en Union Stars – pak mekaar môre in Oudtshoorn. Ná laas week se sege van 27 lopies oor Mosselbaai, staan Stars nou stewig boaan die puntelys met 34 punte ná 9 wedstryde. George is drie punte agter Stars. Uitgeblink Môre se stryd op die Bridgton Sportterrein beloof dus om ? spannende eendaagse stryd te wees. Stars se Pieter Stuurman (49) en Enverino Swartz (30) was onder die kolwers wat verlede week teen Mosselbaai uitgeblink het. George se kragmeting met Ramblers is weens reën afgelas. In die Boland speel twee van die mededingendste spanne, Vredenburg-Saldanha en die Maties, op die Vredenburg Sportterrein teen mekaar. Die Weskus-manne, beter bekend as die Krewe, het Paarl-Oos verlede week met 128 lopies verneder. Die Paarliete is vir net 93 lopies uitgehaal nadat die tuisspan 221 in hul 50 boulbeurte aangeteken het. Naweek se fixtures: Suidwestelike Distrikte Premierliga: Union Stars t George; Harlequins Forces t Mosselbaai; Ramblers t Knysna Cavaliers (môre). Promosieliga Halfeindstryde: Sussex t Pacaltsdorp United; Western Hope t Riversdale. Boland Premierliga: Coronations t Stellenbosch & Distrikte; Van der Stel t Robertson; Victorians t Paarl-Oos; Vredenburg-Saldanha t Maties (môre). Robertson t Stellenbosch & Distrikte; Van der Stel t Paarl-Oos; Victorians t Maties; Vredenburg-Saldanha t Paarl; Wellington t Corona­tions (Sondag). Westelike Provinsie Premierliga: Claremont t Brackenfell; Cape Town t Durbanville; Bellville t Rondebosch; UWK t WP Cricket Club; UCT t Victoria; Langa t Strandfontein (môre). UCT t Strandfontein; Cape Town t Langa; Bellville t UWK; FBTC Brackenfell t Durbanville (Sondag­).