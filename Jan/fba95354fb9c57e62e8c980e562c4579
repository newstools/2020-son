DIE jaar 2020 het vir inwoners van die plakkerskamp Donkerbos naby die Somerset-Wes-treinstasie swart begin. Nege shacks het afgebrand. Volgens van die slagoffers het die brand gister omstreeks 05:30 uitgebreek. Niemand is in die voorval beseer nie, maar die mense het alles verloor. Met die brand is 28 mense dakloos gelaat. Jermaine Carelse van die Stad Kaapstad se brandweer-afdeling sê die oorsaak van die brand is nog nie bekend nie. Geweldig Volgens hom sou meer huise afgebrand het as die brandweer nie so gou op die toneel was nie. Ferrol Cupido, ’n inwoner wat als verloor het, sê die vlamme was so geweldig dat hulle niks kon red nie. Behalwe die huisraad wat die slagoffers verloor het, het nuwe skoolklere ook in die slag gebly.