HIERDIE happies is sommer dinamiet! Dit is baie geurig en het ’n behoorlike skop. (Lewer 18 koekies.) Koekies: 1 ui, fyn gekap 1 rooi brandrissie, fyn gekap 2 knoffelhuisies, gekap 15 ml (1 e.) fyn komyn 15 ml (1 e.) fyn koljander 15 ml (1 e.) kerriepoeier 15 ml (1 e.) garam masala 30 ml (2 e.) borrie 100 g spinasie, dun versnipper 300 g lensies, gaar 50 g botter 45 ml (3 e.) meel 5 ml (1 t.) sout hand vol vars koljander, grof gekap 30 ml (2 e.) blatjang 2 eiers olie vir braai Doopsous: 45 ml (3 e.) bruinsuiker 125 ml (½ k.) water 60 ml (4 e.) rooiwynasyn 1 steranys 1 kaneelstokkie 50 g droë appelkose, gekap Metode: Voorverhit die oond tot 180 °C. Meng alle koekiebestanddele in ’n mengbak en verkoel 30 minute in die yskas. Verhit die olie in ’n pot oor matige hitte. Braai lepels vol van die mengsel in die warm olie en skep met ’n gaatjieslepel uit op papierhanddoek. Doopsous: Meng die sousbestanddele in ’n kastrol. Laat prut 10 minute oor matige hitte. Bron: lekkerreseptevirdiejongergeslag.blogspot.com