DEONTAY Wilder, An­thony Joshua en Dillian Whyte. Dís die drie boksers wat Tyson Fury in sy visier het voordat hy uittree. Fury het middel verlede jaar gesê hy gaan nog net drie keer boks voordat hy die bokshandskoene ophang. WBC-titel Hy het die naweek aan talkSPORT gesê hy wil dié drie boksers pak voordat sy kontrak met Bob Arum se Top Rank en ESPN verstryk. Fury pak Wilder op 22 Februarie in Las Vegas om die WBC-titel. Daarna bly nog net Joshua en Whyte oor. Fury het die opsie om ’n derde keer teen Wilder te boks, maar sê dié Amerikaner sal dit nie graag wil hê nie. Fury sê: “Ek het nog net drie gevegte oor. Dan is ek uit.” As Fury dit regkry om die titel van Wilder af te neem, sal dit geskiedenis vir Brittanje wees as Fury en Joshua om die onbetwiste titels boks. Fury sê ook hy sal Whyte beslis ’n kans gee. “Whyte sê hy is al 2 000 dae ’n aanspraakmaker, maar het nog nooit ’n titelkans gekry nie,” sê Fury. “Ek sal dit vir hom gee. Hy verdien dit.”