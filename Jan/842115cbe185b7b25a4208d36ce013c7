’N BEJAARDE tannie van die Oos-Kaap is gearresteer met ’n ongelisensieerde vuurwapen in haar besit. Kapt. Jackson Manatha, ’n polisiewoordvoerder, sê die 70-jarige van Centane is Maandag gearresteer nadat die polisie op ’n tip-off van die gemeenskap gereageer het. Buiten die vuurwapen het sy ook 12 rondes ammunisie in haar besit gehad. Sy het gister in die landdroshof in Centane verskyn. Haar saak is uitgestel.