’N OLIFANT in ’n Zambiese wildtuin is op kamera gevang toe hy oor ’n safari-lodge se muur geklouter het om mango’s te gaan gaps. Die video clip van The Bushcamp Company wys hoe die groot olifant­bul buitekant die Mfuwe Lodge­ in die Suid-Luangwa Nasionale Park oor ’n redelik hoë muur klim. Die werkers sê die ollie het die vrugte gesteel en toe teruggeklim oor die muur. Ian Salisbury, bestuurder van die lodge, sê die olifant se maneuvers was ’n hit onder die gaste. – UPI