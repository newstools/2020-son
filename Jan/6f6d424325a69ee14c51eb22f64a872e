Liewe Antie Mona EK SÊ vir ’n man sy vrou jol, maar hy glo dit nie. Sy sê vir hom as hy haar weer gaan vertel dat sy jol met die man wat by hulle huis kom, gaan sy ’n saak teen hom maak. Dié man neem haar net waar sy wil wees sonder om betaling te vra. Sy betaal hom dan met mens-vleis en nou wil sy ’n interdik teen haar man uithaal. Sy weier ook om by haar eie man te slaap, want sy bly onder pyne wanneer haar man ’n stukkie mensvleis soek. – Soek Raad Dit klink asof dié couple heelwat serious issues het waarmee hulle moet deal. Issues wat hulle s’n is as ’n getroude paartjie, en niemand anders s’n nie. Antie is jammer, maar dit is nie jou plek of werk om die man te probeer oortuig dat sy vrou besig is om hom te verneuk nie. Wat? Werk jy dan nou vir Cheaters dat jy op ander mense spioeneer? Jy sê mos klaar dié man glo jou nie. So, moet dit nie jou werk maak om hom van jou vermoedens te probeer oortuig nie. As daar ’n slang in sy huwelik se gras skuil, sal hy dit mettertyd uitfigure. Ons moet meer dikwels aandag aan die uitdagings in ons eie lewe gee as om ons met ander se sake te bemoei.