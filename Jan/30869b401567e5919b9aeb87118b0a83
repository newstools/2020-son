DESIREE Ellis se sukses as afrigter van die Suid-Afrikaanse vrouesokkerspan (Banyana Banyana) is Dinsdagaand in Egipte vereer. Eliis is deur CAF, sokkerbeheerliggaam op die Afrika kontinent, as Vroue Afrigter van die Jaar vir 2019 aangewys. Dié voormalige Banyana Banyana kaptein en doelskieter het die nasionale span tot die eindstryd van laas jaar se Afrikabeker toernooi vir vroue afgerig. Suid-Afrika het ook onder Ellis se breierskap vir die eerste keer vir Fifa (wêreldliggaam) se World Cup vir vroue in Frankryk gekwalifiseer. Sadio Mane van Senegal en die Engelse sokkerklub Liverpool is as die mansspeler van die jaar aangewys, terwyl Nigerië se Asisat Oshoala is as die Vrouespeler van die Jaar bekroon. Algerië se Djamel Belmadi is as die mans Afrigter van die Jaar aangewys. Ongelukkig het Banyana Banyana uitgemis op die toekenning van Vrouespan van die Jaar. Dié prys is aan Kameroen se vrouespan gegee. Algerië is as die mans se Span van die Jaar aangewys nadat hulle verlede jaar die Afrikabeker toernooi in Egipte gewen het. Ofskoon Percu Tau van Suid-Afrika verlede jaar in Europese klubsokker sy staal begin toon het, was daar ongelukkig vir hom nie plek in CAF se Fifpro Best XI van die jaar nie. DIE Fifpro Best XI is: Doelwagter: Andre Onana; Verdedigers: Achraf Hakimi, Serge Aurier, Joel Matip, Kalidou Koulibaly; Middelveld: Idrissa Guyeye, Riyad Mahrez, Hakim Ziyech; Doelskieters: Mohamed Salah, Sadio Mane, Pierre-Emerick Aubameyang 