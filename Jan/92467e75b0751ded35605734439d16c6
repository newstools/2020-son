AG JIRRETJIE tog, hoekom is die Whitney Houston-familie nog relevant? Anyway, ek lees op Channel24 dat Whitney se oorle dogter, Bobbi Kristina Brown, se voormalige boyfriend, Nick Gordon, ook nou dood is. Joe S. Habachy, Nick se lawyer, het bevestig die ou is op Nuwejaarsdag dood. Hy was net 30 jaar oud. Die lawyer het liewer nie gepraat oor die presiese oorsaak van sy dood nie. Maar hy het wel gesê dat hy eerstehands gesien het watter terrible uitwerking drug addiction op ’n groep jong vriende het. Volgens hom het Nick ten spyte van talle uitdagings die laaste paar jaar ná Bobbi se dood regtig probeer om skoon en sober te wees. Nick se verhouding met Bobbi het in 2012 die headlines gehaal. Dis dieselfde jaar waarin Whitney dood gevind is nadat sy ná jare se drug abuse in ’n bad verdrink het. Whitney het Nick op 12-jarige ouderdom ingeneem en langs Bobbi grootgemaak. Net drie jaar ná haar ma se dood is Bobbi ook in ’n bad gevind met harde drugs soos morfien en kokaïen in haar bloed. Ses maande daarna is sy ook dood. Nick is daarna aandadig bevind aan haar dood.