RICKY Gervais het ’n gig vir wanneer sy termyn by die Golden Globes klaar is. Pat Sajak het Ricky op Twitter uitgenooi om asseblief eendag op sy roudiens te praat. En wie is Pat Sajak? Ons ken hom nie hier nie, maar in Amerika is hy ’n legende. Pat is al amper vier dekades die host van die game show Wheel of Fortune. Die Yanks se weergawe van Johan Stemmet, dus. Luidens TooFab was Pat blykbaar baie impressed met Ricky se vlymskerp tong teenoor Hollywood se elite­ Sondagaand. In sy show is Pat maar taamlik vanilla, maar hy deel blykbaar Ricky se donker humorsin, want boeta, Ricky se giftige tong het daai aand geen prisoners gevat nie. Pat het in die sosiale media met sy fans gejoke oor sy health scare toe hy in die hospitaal opgeneem is vir ’n geblokte derm. Sy long­time mede-aanbieder, Vanna White, moes toe vir die eerste keer in 37 jaar sy hosting duties in Wheel of Fortune oorneem. Nadat hy ’n noodoperasie ondergaan het, het Pat gesê hy het regtig gedink hy is op pad bokveld toe. En daarom joke hy met sy fans dat Ricky asseblief eendag daar moet wees met sy begrafnis.