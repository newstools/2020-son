AG VERDAGTES is Dinsdag gearresteer in verband met die moord van twee broers in Letebejane Village in Limpopo. Die twee broers is gestenig deur die gemeenskap wat vermoed het hulle is betrokke by die verdwyning van ’n inwoner in 2019. Peter "Mapito" Phathlamohlaka (23) het op 13 Junie verlede jaar verdwyn toe hy in die 
Olifantsrivier saam met die twee broers, Lukas (46) en Willem Seloma  (47) en nog ’n groep mans gaan visvang 
het. Twee weke gelede, terwyl die polisie besig was met hul ondersoek, het 
die gemeenskap die twee broers by hul huise aangeval. Die gemeenskap het Donderdag weer bymekaargekom en opgeruk deur die strate te versper en leerders uit skole te haal. Brig. Motlafela Mojapelo, provinsiale polisiewoordvoerde, sê hulle het demand dat die twee broers vir hulle sê waar Phahlamohlaka is. Lede van die gemeenskap het na bewering Maandagaand die twee broers na die nabygeleë berg gesleep het en hulle daar gestenig. Met die polisie se aankoms op die toneel was die broers se liggame met boomtakke bedek. Die gemeenskapslede wou hulle blykbaar aan die brand steek. Die verdagtes, vier mans en vier vroue tussen 19 en 44 jaar oud, sal na verwagting Donderdag in die landdroshof in Motetema verskyn. - News24