DIE spog-perd Hawwaam hardloop op 1 Februarie in die Met op Kenilworth die laaste keer in Suid-Afrika. Dié skok-nuus het die afrigter Mike de Kock aan Phumelela bevestig. De Kock sê Hawwaam sal ná die Met twee weke in kwarantyn deurbring voordat hy vir drie maande Mauritius toe gaan. Daarna word hy na die Verenigde Koninkryk geneem om sy loopbaan voort te sit. De Kock kon nie sê of hy daar steeds Hawwaam se afrigter sal wees nie. Gunsteling Al wat hy bereid was om te sê, is dat die perd se eienaar, Sheikh Hamdan, Hawwaam “so gou moontlik uit Suid-Afrika wil hê”. Intussen is Hawwaam steeds die 16-10-gunsteling vir die Met. Dis nadat sy planne twee weke gelede in die Queen’s Plate skeefgeloop het. Hawwaam is gister in hok 12 geloot, ’n loting wat De Kock nie breed laat glimlag nie. Hawwaam is egter bogemiddelde talent en as sy jokkie, Anton Marcus, goed kan wegspring, behoort die loting nie ’n onoorkombare probleem te wees nie. Vardy, wat die Queen’s Plate­ op indrukwekkende wyse gewen het, sal in die negende posisie wegspring. Verlede jaar se Durban July-wenner, Do It Again, is 11de geloot en sal dus ook vroeg-vroeg sy litte moet roer. 1 Do It Again11 2 Rainbow Bridge5 3 Vardy9 4 Hawwaam12 5 One World13 6 Twist Of Fate3 7 Head Honcho4 8 Undercover Agent6 9 Bunker Hunt2 10 Eyes Wide Open1 11 Pack Leader10 12 Roy Had Enough8 13 Majestic Mozart14 14 More Magic7