IS F*KK*L is festive. Nou is Januworry op almal se lippe. Die maand van alle maande. Die langste maand van die jaar, want dit voel behoorlik of een dag ’n week is en die maand is laaaank. Almal wag vir payday, maar moet maar al aankap met hulle change. Son het gister die strate van Bishop Lavis ingevaar om te sien hoe mense cope. Uit vyf inwoners is net een antie nog vol smiles in Januarie. Die antie, wat haar as Jeanette bekend stel, sê sy het seker gemaak dat sy nie die fout maak om onnodige geld in Desember te spandeer nie. “Ek het net gekoop wat ek nodig gehad het. Ek het gebudget en rondom daai gewerk. Daai is hoekom ek nie in Januarie worry nie.” Jeanette sê die ultimate trick is stamps. “Koop jou kos stamps. Jy sal sien hoe dit meer lever­age op jou sake sit.” Maar vir mense soos Judith Stephanus (46) beteken Januarie ’n downgrade van Desember. Sy meen: “In Desember het ons lekker R12-brood gekoop. Nou is ons terug by R5- uncut brood. “Jy kon jou dié festive moeg eet. Maar nou gebruik ons die leftovers as smoortjies en maak gereeld ’n lang sous sodat die kos verder kan gaan.” Stephanus sê die grootste probleem is dat mense vroeg verlede jaar gepay het. Nou is die wag vir Januarie se geld even langer. Dan is daar nog die worry van stationery vir skool. Letecia Pretorius (28) sê sy het die festive baie geniet, maar nou kom die ernstige taak van skoolgoed koop. “Ja ons het ons lekker geniet, maar ons het ook seker gemaak dat ons nie té bos gaan nie. “Daar is nog geld vir eiers, al lewe ons van eiers tot payday toe sal ons oukei wees, maar Januarie is ’n regte ding.” Pretorius glo ook dat rys net die oplossing is in Januarie. “Met rys kan jy soveel dinge maak – breyani, spicy rice, savoury rys, jy maak soema ’n eierkerrie op rys.” Gelukkig kry jy mense soos die broker Kyle Sekuie (54). Boekie Dié broker sê vir al die jare wat hy broke, is Januarie gewoonlik die maand wat mense altyd by hom op die boekie koop. Sy swart hardcover-boek is meer as halfvol met mense wat solankies by hom gekoop het. Sekuie vertel aan Son dat hy al R10 000 altesame op die boekie het ... En dis maar net van ná Krismis af tot nou. “Jy help maar uit waar jy kan, veral die wat regulars by my is. “Dis al ’n gewoonte op die Kaapse Vlakte dat mense lekker festive hou en dan kom jy in Januarie en jy het al die worries.”