ONLANGS het rumours mos begin rondloop dat ons legendariese local sanger Yvonne Chaka Chaka uit Uganda geskop is. Die Ugandese polisie beweer Yvonne is uit die land geskop oor ’n verkeerde visum. Die sangeres ontken dit egter. Inteendeel, sê sy in die sosiale media sy was in geen gevaar tydens haar besoek aan hierdie Afrikaland nie. Op Twitter verduidelik Yvonne sy het self besluit om terug te keer Suid-Afrika toe. Maar daar is steeds verwarring, want die polisie daar het hulle statement dat sy uitgeskop is, nie teruggetrek nie. Yvonne sê die hele ding is buite verband geruk. Sy voeg by sy wil alle Suid-Afrikaners en ál die ministers wat gebel het om op te check, gerus stel dat sy fine is. Yvonne sê sy het besluit om nie by Enkuuka in Uganda op te tree nie, en dat sy net huis toe wou kom. Diva much, maybe?