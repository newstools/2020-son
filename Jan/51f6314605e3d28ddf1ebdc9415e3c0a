DAAR word dringend gesoek na die naasbestaandes van Ruti Pullen. Pamela Rubushe, maatskaplike werker, sê Pullen is op 15 Desember laas jaar in die ongevalleafdeling van die Dora Nginza Hospitaal opgeneem nadat sy in ’n motor­ongeluk was. Rubushe sê sover hulle kon vasstel, is Pullen op 2 Oktober 1957 gebore. Rose Davids, wat in Windvogel woon, is glo haar antie. Pullen se dogter se naam is Lolo Pullen en sy woon in Ambraalweg, Gelvandale. Volgens Rubushe word Ruti tans in die step-down ward gehuisves. Gesondheid Maar sy voeg by Ruti kan nie vir altyd daar geakkommodeer word nie. Volgens haar is Ruti naarstiglik op soek na haar familie. Rubushe sê Ruti se algemene gesondheid is goed. Enige een met inligting kan die step-down ward bel by 041 406 4123. Rubushe kan ook gebel word by 083 378 0905.