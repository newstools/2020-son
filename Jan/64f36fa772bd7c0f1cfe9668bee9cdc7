'N MAN het ernstige beserings opgedoen toe hy Woensdagoggend deur 'n taxi gestamp is. Die voorval het op die Botfonteinpad in Kraaifontein plaasgevind, terwyl die man besig was om die pad oor te steek. Russel Meiring, 'n woordvoerder van ER24, nooddienswerkers het die 30-jarige man in 'n kritieke toestand langs die kant van die pad gekry. "Die man is op die toneel vir sy beserings behandel, voor hy na MediClini CapeGate vervoer is. Sodra hy stabiel verklaar is sou hy na die Tygerberg-hospitaal oorgeplaas word. Die taxi-bestuurder het geen beserings opgedoen nie.