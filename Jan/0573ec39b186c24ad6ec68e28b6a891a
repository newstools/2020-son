ADRIAAN Gerwel van die atletiekklub Xcel is skitterend op dreef. Hy het Saterdag sy tweede 15 km-padwedren in ag dae gewen toe hy in die Cassie’s-wedloop eerste oor die wenstreep is in 47 minute 39 sekondes. Gerwel het die vorige naweek ook sy teenstanders die hakskene gewys toe hy die N2 City Bluewater Bay-wedloop in 50:09 gewen het. Hy moes egter uithaal om voor Luyanda Tshangana van die klub Ikhamva te eindig. Dié is in 47:47 oor die wenstreep. Zolani Mabhongo (Ikhamva) was derde in 48:44, André Ketchem (Xcel) vierde in 49:12 en Anele Maliza (Nedbank) vyfde in 49:22. Die eerste vrou algeheel oor die wenstreep was Thalia Slatem van die klub Run 4 Christ. Sy het die afstand in 54:19 voltooi. Sy het gemaklik afgereken met die ervare Ntombesintu Mfunzi (Nedbank), wat die wedloop in 59:39 voltooi het. Mansafdeling In die mansafdeling tussen 40 en 49 jaar was Anele Maliza die wenner. George Ntshiliza (Nedbank) was tweede in 52:49 en Melikhaya Kepe (Nedbank) derde in 53:32. Die eerste vroue in die afdeling 40 tot 49 jaar oor die wenstreep was Davera Magson (Nedbank) in 1:06:54, Cindy Forbes (Charlo) in 1:10:01 en Priscilla Dyantyi (Nedbank) in 1:16:05.