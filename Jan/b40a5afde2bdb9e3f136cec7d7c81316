’N JONG Oos-Kaapse vrou is in hegtenis geneem vir die moord op haar pasgebore baba. Kapt. Jackson Manatha, ’n polisiewoordvoerder, sê die 20-jarige vrou het Dinsdag-oggend die lewe geskenk in haar huis in Sikhobeni village in Dutywa. Hy sê familielede het agtergekom die kind het beserings aan die bolyf. Hulle het toe met die kind gerush na die Dutywa Gesondheidsentrum, waar hy dood verklaar is. Manatha sê die ma is later dieselfde dag in hegtenis geneem. Sy verskyn vandag in die landdroshof op ’n moordklag.