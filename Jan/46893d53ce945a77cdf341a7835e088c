HARRY, voormalige prins van Brittanje, het Sondag gesê hy is “baie hartseer” daaroor dat hy en sy vrou hulle koninklike titels moes prysgee; dis nie wat hulle wou gehad het nie. Die verlies aan titels is ’n voorwaarde vir die ooreenkoms wat hy en Meghan Markle met die koningshuis bereik het. Hulle is nou amptelik nie meer werkende lede van die monargie nie. Hulle kan hulle eie potjie krap en nuwe loopbane volg. – Al Jazeera