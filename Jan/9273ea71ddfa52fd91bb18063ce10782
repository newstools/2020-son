JACQUES Nienaber is soos verwag vandag as die nuwe Springbok-afrigter onthul. Hy vervang vir Rassie Erasmus wie voortaan net die rol van SA Rugby se Direkteur van Rugby gaan vertolk. Erasmus het tot onlangs dié rol asook die van hoofafrigter vertolk. Nienaber (47) was die Bokke se verdedigings afrigter en is ’n ghoeroe op die gebied. Die voormalige fisioterapeut en Erasmus se ou army tjommie word bygestaan deur Deon Davids (hulpafrigter), Mzawandile Stick (hulpafrigter), Felix Jones (hulpafrigter) en Daan Human (skrum konsultant). “Jacques is baie ervare en het al saam die Bokke op drie vorige kere gewerk,” het Erasmus gese. “Hy sal verantwoordelik wees vir die voorbereiding van die toetsspan en die dag-tot-dag operasionele kant maar as direkteur van rugby, sal ek saam die span wees vir meeste van die tyd en in die afrigters se hokkie saam Jacques.” “Ek gaan nog steeds verantwoordelik wees vir strategie en uitslae met Jacques wat die operasionele kant sal beheer.” Nienaber het op sy beurt gese: “Ek werk al met Rassie in ’n afrigtings kapasiteit vir vir amper twee dekades en ons het ’n goeie idee van hoed die ander een dink. Die feit dat ek nog steeds aan hom rapporteer sal nie ons werkverhouding verander nie.” Die huidige WB-kampioene sal hul eerste wedstryd onder Nienaber  op 4 Julie teen Skotland speel.