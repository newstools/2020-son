WILLEM Alberts moet ’n fiksheidstoets slaag voordat hy ’n kontrak by die Lions aangebied kan word. Maandag is op SupaRugby, ’n plaaslike rugbyblad met kennis van die Leeu-kamp, ??gepubliseer dat Alberts saam met die franchise van Johannesburg oefen. Die voormalige Springboklosvoorspeler sal ’n Superrugby-kontrak aangebied word as hy die toets slaag. In November het die Leeus bevestig hulle het met Alberts oor ’n moontlike ooreenkoms gepraat. Van 2010 tot 2016 het die 35-jarige Alberts 43 toetse vir die Bokke gespeel. Hy was van 2005 tot 2009 op die Lions se boeke voordat hy na die Sharks verhuis het. Uitgedraf Alberts het tot 2015 in Durban gespeel voordat hy na die Franse klub Stade Français geskuif het. Vir dié klub van Parys het hy in 79 wedstryde uitgedraf. Laas jaar het hy net nege games gespeel. Alberts kan die negende nuwe speler wees wat by die Leeus se Superrugby-groep vir 2020 aansluit. Ander signings sluit in die Bok-vaskopstut Jannie du Plessis (Montpellier), die losvoorspeler Francke Horn (Westelike Provinsie), die senter Dan Kriel (Stormers), die agterspeler Duncan Matthews (Bulls), die flank Roelof Smit (Bulls), die losskakel/heelagter Tiaan Swanepoel (West Harbour, Australië), die vleuel Jamba Ulengo (Bulls) en die skrumskakel André Warner (Bulls). Op 1 Februarie skop die Leeus hulle Superrugby-veldtog in Bue­nos Aires teen die Jaguares af.