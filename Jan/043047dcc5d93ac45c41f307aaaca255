GAUTENG. - MEER as 40 passasiers is Woensdagoggend beseer toe hul bus op die N12 in die rigting van Johannesburg gerol het. Inligting van die toneel dui daarop dat die bestuurder beheer oor die bus verloor het. Die 43 passasiers het ligte tot matige beserings opgedoen. Hulle is op die toneel behandel en daarna na die hospitaal geneem. In 'n ander voorval is twee mense Dinsdag in Germiston dood in 'n botsing tussen 'n taxi en swaar voertuig. Die twee mans is op die toneel dood verklaar. Vier mense het ernstige beserings opgedoen en nege ander ligte tot matige beserings. - Netcare911