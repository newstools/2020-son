DIE Willemse-gesin van Swigelaarstraat, Bridgton, het onlangs vir die derde jaar ’n straatpartytjie vir inwoners van die straat en die omgewing aangebied. Dit is deur oud en jonk bygewoon en almal het dit geniet. Die geleentheid is paslik met ’n boodskap deur ds. Samuel du Plessis van die Volkskerk van Afrika begin. Almal het ’n heer­like kospakkie gekry, terwyl die jongspan ook elkeen met ’n geskenk huis toe is. Verskeie plaas­like kunstenaars het vir dans- en sang­items gesorg met Bennie & G aan die voorpunt. Steven en Sheryl Willemse is baie dankbaar dat hulle, met die hulp van sponsors, weer ’n baie genotvolle geleentheid kon aanbied. Sukses Die Willemse-gesin het hulle spesiale dank teenoor die inwoners van Swigelaarstraat uitgespreek vir hul ondersteuning van die geleentheid. Hulle bedank ook diegene wat bygedra het tot die sukses van die aand, met spesiale vermelding van die Jolana en Oudtshoorn Groentemark.