DIE Stormers sit Vrydagaand hulle voorbereiding vir die Superrugby-seioen voort met ’n warm-up game­ teen die Kings in Knysna. Die Kaapse franchise was Saterdag die eerste keer vanjaar aksie. Hy het op Foridapark in Ravensmead kragte gemeet met ’n WP-XV-tal, Maties, Ikeys en CPUT. UWK het nie aan die reeks Varsity-dag games deelgeneem nie. En al was John Dobson, afrigter van die Stormers, gelukkig met die dag van rugby en die reeks oefenwedstryde, was hy teleurgesteld met hoe sy span vertoon het. Hy het gesê: “Ons het goed ge­oefen; daarom het ek baie beter van die manne verwag. Ons aanval was disjointed, ons afbreekpunte was nie great nie en ons dissipline was swak. “In terme van kontak en kondisionering en die occa­sion was alles egter puik. “Ons het teen die WP-XV-tal verloor en die universiteite het hulle goed van hulle taak gekwyt. “Dit wys net die ongelooflike diepte wat ons in die Wes-Kaap tot ons beskikking het.” Die coach van die Stormers dink sy span sal sekere aspekte van sy spel aansienlik moet opknap voordat hy op 1 Februarie sy Superrugby-veldtog teen die Hurricanes op Nuweland afskop. Hy het gesê: “Daar is baie ruimte vir ver­betering – veral met die dissipline by die breakdown. “Ons het nou twee games oor voor ons eerste (Super­rugby) game. “Vrydagaand speel ons teen die Kings in Knysna en Sondag pak ons die Sharks in die Superhero Sunday in Soweto. Honger “Dit gaan moeilik wees om die twee spanne vol te maak. Ons weet egter nou waaraan ons moet werk.” Dobson hoop die dag van warm-up games teen die universiteite kan voortaan jaarliks aangebied word. “Dit is ’n goeie platform om ons rugby te showcase. “Die mense het gewys hoe honger hulle vir rugby is. “Met al ons World Cup-Springbokke terug, behoort ons eerste game teen die Hurricanes op Nuweland ’n grote te wees.” Uitslae van die wedstryde op Varsity-dag: Maties 15-10 CPUT; Stormers 10-5 CPUT; WP-XV 15-10 Storm­ers; Ikeys 15-5 WP-XV; Maties 10-5 UCT; WP-XV 25-0 Maties; WP-XV 0-0 CPUT. 