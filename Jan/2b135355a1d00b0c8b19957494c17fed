MENSE word gewaarsku om versigtig en op die uitkyk te wees vir 'n nuwe WhatsApp scam. Scammers hack deesdae Suid-Afrikaanse selfoonnommers deur die nommer te verander na ’n ander selfoonnetwerk. Hulle vra dan dat die slagoffer se vriende geld moet stuur deur FNB se e-wallet dienste. Business Insider berig dat dit nog onduidelik is hoe wydverspreid die nuwe scam is. Selfoonnetwerke sê hulle het slegs ’n klein aantal bedrieglike pogings om nommers te verander opgemerk. Baie mense sê hulle het kennisgewings ontvang of dat hul gesien het hul vriende was genader vir geld. Beskerm jouself teen die nuutste scam deur eers jou security notice in WhatsApp aan te sit. Moenie SMS'e ignoreer wat waarsku dat jou nommer gaan verander nie. Selfoonnetwerke sal ’n SMS stuur voordat hulle ’n nommer verander, maar hulle sal geen reaksie as toestemming beskou om dit te doen. Moenie jou foon afskakel wanneer jy aanhoudende oproepe ontvang nie. Van die slagoffers sê hulle het aanhoudende oproepe gekry voordat hul nommer gehack is. Scammers bel heeltyd na jou foon toe om seker te maak dis af en jy ontvang nie die SMS wat vra om jou nommer te verander nie. Jy sal ook dan nie sien dat jy van die netwerk afgesit is nie. As iemand aanhoudend bel en die foon neersit voordat jy antwoord of as jy heeltyd oproepe kry en niemand praat aan die ander kant nie, neem aan dat jy gescam word, en sit jou foon liewer op silent terwyl jy dophou vir SMS'e. Moet ook nie 'n selfoonsein ignoreer wat wegslaan nie. As jou foon skielik nie meer aan jou selfoonnetwerk gekoppel is nie en jy is nie in die middel van nêrens nie, of in ’n area waar daar load shedding is nie, moet jy aanvaar dat jou nommer gehack word. Maak dan so gou moontlik kontak met jou netwerkdiensverskaffer. Laastens, moenie 'n nuwe WhatsApp-rekening registreer as jy van selfoonnommers verander nie. Verander liewer jou nommer op WhatsApp. - Business Insider