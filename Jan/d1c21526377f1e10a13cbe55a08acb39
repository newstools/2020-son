DIE verdedigende kampioen, TS Galaxy, en die Chilli Boys gaan eerste dinge uitspook vir Nedbank Cup-glorie. Die Premiersokkerliga (PSL)-owerheid het Dinsdagaand die datums en plekke bevestig vir die seisoen se eerste ronde van 32 wedstryde in dié kompetisie. Die Chilli Boys gaan natuurlik hulle ou breier Dan Malesela aanvat wanneer hulle TS Galaxy op 5 Februarie in die Nelson Mandelabaai Stadion verwelkom. Daar behoort dus vonke te wees wanneer die twee spanne die Cup afskop. Kapenaars hoef ook nie te lank te wag vir húlle Cup-aksie nie. Een van die Nasionale Eerste Liga (NFD) se top-spanne, Ajax Cape Town, pak TS Sporting op 6 Februarie in die Athlone Stadium. Oos-Londen kan ook uitsien na ’n Cup-wedstryd. Die Oos-Kaapse Tweede Liga-span Amavarara pak Super Eagles op Saterdag 8 Februarie in die Sisa Dukashe Sta­dium. Woensdag 5de Chippa United t TS Galaxy FC – Nelson Mandelabaai Stadion (19:30). Donderdag 6de Ajax Cape Town t TS Sporting FC – Athlone Stadium (19:30). Vrydag 7de Stellenbosch FC t Maritzburg Unit­ed – Athlone Stadium (20:00). Saterdag 8ste Passion FC t Real Kings FC – Kameelrivier Stadion (15:00); Bloemfontein Celtic t AmaZulu – Dr. Molemela Stadium (15:00); Amavarara FC t Super Eagles – Sisa Dukashe Stadium (15:00); Vaal-Universiteit vir Tegnologie t Lamontville Golden Arrows – Dobsonville Stadium (15:00); Kaizer Chiefs t Royal Eagles – FNB Sta­dium (18:00); Mamelodi Sundowns t SuperSport United – Loftus Vers­feld (20:15); Highlands Park t Uthongathi­ FC – Makhulong Sta­dium 20:15). Sondag 9de Jomo Cosmos t Hungry Lions – Olënpark (15:00); Orlando Pirates t Wits – Orlando Stadium (15:00); Black Leopards t Northwest University – Thohoyandou Stadium (15:00); Mbombela United t Cape Town City – Kanyamazane Stadium (15:00). Dinsdag 11de