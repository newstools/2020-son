DIE Suid-Afrikaanse fotojoernalis Shiraaz Mohamed is by die huis ná byna drie jaar van gevangenskap in Sirië. News24 het Vrydag berig hy het betroubaar verneem Mohamed is op pad na SA. Reuters het Vrydag berig Mohamed het al Donderdag met die hulp van die Turkse intelligensie-agentskap teruggekeer, aldus ’n sekuriteitsbron. Dit blyk egter onjuis te wees – hy het eers Vrydag aangekom. Mohamed was sedert Januarie 2017 ’n gevangene nadat hy ontvoer is terwyl hy die oorlog in Sirië gedek het.