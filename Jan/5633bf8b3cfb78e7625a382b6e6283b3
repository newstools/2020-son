DIE DA sal Mongameli Bobani nooit weer in beheer van die Nelson Mandela Metro stel nie. Net so sal Bobani se UDM nooit weer die DA enige mag gee nie. Dít is die jongste verwikkeling in die bekgeveg en koalisie-praatjies tussen dié twee partye. Die eerste raadsvergadering van die jaar is ver­onderstel om vandag plaas te vind. In die laaste weke het Bantu Holomisa, nasionale leier van die UDM, aangekondig hy gaan met die DA vergader oor ’n moontlike Baaise koalisie en daarna met die ANC. Holomisa was Sondag in die Baai om met die UDM se streekverteenwoordigers te vergader. Getwiet Wat daar bespreek is, word erg hush-hush gehou. Dinsdagaand het Helen Zille, federale voorsitter van die DA, by ’n event in die Kaap gesê die DA sal Bobani nooit weer die mag in die Baai gee nie. Kort nadat nuusberigte hieroor verskyn het, het Holomisa getwiet: “Net so sal ons (UDM) nie enige DA-lid weer in beheer sit nie.” Vroeër die maand het Zille bevestig daar was “talks about talks” oor die skep van ’n nuwe koalisieregering in die Baai. Bobani het kort daarna op Twitter na homself verwys as die nuwe “inkomende” of “heraangestelde burgemeester”. In ’n verklaring vroeër die maand het Nqaba Bhanga, DA-leier in die provinsie, gesê sy party sal net besluite neem wat in die belang van die Baaise inwoners is. Geheime “Nadat ons in 2016 ’n koalisieregering geskep het, het ons suksesse behaal wat nie sonder ’n koalisieregering moontlik sou gewees het nie. “Maar al dié suksesse het tot ’n einde gekom in Augus­tus 2018, toe die Metro oorgeneem is deur ’n korrupte, geheime kliek wat net in hulle eie belange belang­gestel het.” Bobani het toe die burgemeesterstoel by Athol Trollip oorgeneem nadat dié met ’n mosie van wantroue uitgestem is. “Die volgende raadsvergadering (vandag) kan ’n belangrike keerpunt wees vir die Metro. “Daarom het ons samesprekings gevoer met al die partye wat wil sien dat die Metro weer op die pad na sukses kom. “Die DA het dit egter duidelik gemaak dat ons nie met korrupte individue sal saamwerk nie.” ’n Nuwe burgemeester is veronderstel om op vandag se vergadering aangewys te word. So ook moet die verslag van die ouditeur-generaal (OG) aangehoor word. Dit is ’n wetlike vereiste dat die raad dié verslag voor die einde van Januarie bespreek. Tog lyk dit of vandag se vergadering eenvoudig uitgestel kan word. Son se snitch sê veral die ANC wil druk vir ’n uitstel tot ná die tussenverkiesing in wyk 55. Dit vind volgende maand plaas. Boonop het hulle tans ’n oop stoel nadat hulle chief whip, Bicks Ndoni, verlede week skielik dood is. “As die raad nie sit nie, staan dienslewering stil. Maar hulle worry niks oor die mense nie,” moan­ Son se snitch. Son verneem verder daar is weens intimidasie probleme met die uitreiking van die OG se verslag. Personeel in die OG se kantoor is ook met die dood gedreig. Dié dreigemente is gemaak terwyl bewerings van korrupsie en wanadministrasie ondersoek is. Gevlug Dit was van so ’n aard dat die beamptes uit die stad gevlug het. Tshonono Buyeye beset die burgemeesterstoel tydelik nadat Bobani op 4 Desember in ’n mosie van wantroue uitgestem is.