Liewe Antie Mona EK SIT met ’n helse probleem in my huwelik. My vrou het sommer net so uit ons huwelik van 13 jaar geloop. Sonder enige rede. Ek het my afgesloof vir haar. Sy het haar goeie werk net so gelos om op die plaas te gaan bly. Ek vermoed sy het dit gedoen om ontrou te gaan wees. Ek probeer nou met haar chat, maar sy avoid my. Hoe kan ek maak? Dis nou al twee maande dat sy weg is. –Moedelose Man, WhatsApp Sy sal jou nie vir ewig kan ignoreer nie. Een of ander tyd sal julle moet sit om die issues in julle huwelik aan te spreek. As daar iemand anders in haar lewe is, sal sy jou daarvan moet vertel sodat jy kan besin oor jou pad vorentoe. Iets is baie lekker op daai plaas. Hoekom anders sou sy haar werk los en daarheen trek? Dring daarop aan dat sy vir ’n slag oop kaarte met jou speel. 