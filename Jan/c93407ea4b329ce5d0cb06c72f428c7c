RIHANNA het ons mos gesê sy is savage. Ek het ’n video aanlyn gesien waar RiRi Vrydagaand alte lekker saam met haar eks Drake kuier. Op dieselfde aand het sy saam met haar rapper-tjommie A$AP Rocky uitgehang. Dit was op die 2020 Yams Day Benefit Concert in New York. Die ultimate Bad Girl en haar tjommie het so gemaklik met mekaar gelyk en lekker saam backstage uitgehang dat daar stories geloop het dat hulle ’n ding kyk. Dít nadat die nuus op dieselfde dag gebreek het dat die sangeres en haar skat­ryk Saoediese sakeman-boyfriend, Hassan Jameel, se paadjies geskei het. Die tweetjies was drie jaar saam. Maar dit lyk asof RiRi nou haar opsies oophou. Verdwyn Want op die video is Drake neffens RiRi. Ons almal weet mos Drake het van altyd af ’n ding vir Rihanna gehad. MailOnline berig dat RiRi en Drizzy omtrent cosy was. Maar niemand weet of die twee saam by die event aangekom en weer saam verdwyn het nie. Die internet meen dié tweetjies sal die ultimate power couple maak. Ek gee eintlik nie om nie. Ek wil net hê sy moet nou eindelik haar album R9 klaarmaak en dit uitreik. Ek is moeg gewag vir haar negende studio-album .