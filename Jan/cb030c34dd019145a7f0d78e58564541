BORSKANKER raak 1 uit 27 vroue in Suid-Afrika. Só sê die SA Kankervereniging (Kansa). ’n Nuwe studie bring hoop. Navorsers van die Universiteit van Cambridge wat 200 000 vroue betrek het, het 352 geenmutasies geïdentifiseer wat die risiko vergroot om borskanker te kry. Hulle bevindings is in Nature Genetics gepubliseer. Dié ontdekking kan help uitwys watter vroue vatbaar is vir borskanker. Hulle kan dan vooraf gemonitor word en betyds hulp kry. – Health24