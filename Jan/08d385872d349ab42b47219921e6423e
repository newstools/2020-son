Liewe Antie Mona EK IS geskei, maar het weer verlief geraak. Ek gaan uit my pad om dinge te doen vir hierdie meisie van my. Maar ek kry haar eendag in ’n kar sit met ’n getroude man. Sy sê hulle het daarheen gery om te gesels. Dink sy dan ek is dom? Nou maak sy asof ek die verkeerde een was. Maar ek voel nog iets vir haar. – Geskeide Man, WhatsApp So, waaroor het sy en hierdie getroude man dan gepraat? Die vooruitsigte van Suid-Afrika vir 2020? Die politieke landskap in die nuwe jaar? ’n Gesprek om armoede wêreldwyd te stuit? Daai twee het ’n ding aan en as jy dit nie wil glo nie, moet jy maar jouself klaarmaak vir disap­pointments by die dosyne in 2020. Jy het hulle nou wel nie gevang anner goed doen nie, maar die hele situasie wys daarop dat daar iets aan die broei is tussen hulle. Jy weet dis die waarheid wat Antie nou sê, maar somehow glo jy dat jy as vyfde wiel aan die wa ook een of ander tyd as spaarwiel ingespan gaan word.