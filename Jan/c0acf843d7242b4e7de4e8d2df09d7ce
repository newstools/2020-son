Liewe Antie Mona EK HET vir my tekkies bestel by ’n man in die Kaap. Dis nou al ’n maand en ek wag nog vir my twee paar tekkies wat ek al betaal het. Ek het ook ekstra vir koerierdienste betaal, maar die courier ry nie hier by ons verby nie. Hy het toe gesê hy sal dit by sy huis hou en later per taxi stuur. Maar hy weier om sy adres vir my te gee. Hy lees my boodskappe, maar reply niks. As ek hom bel, dan slaan sy phone net oor voicemail toe. – Moeg van Wag, WhatsApp Antie wil nie bad luck wees nie, maar in hierdie mal feestyd waarin ons nou is, is jou tekkies nou iemand anders s’n. Hy het jou pare tekkies seker al as geskenke vir familielede ge­earmark. Hoekom anders sal hy nou skaarser as hoendertande wees, jou oproepe ignoreer en weier om jou te sê waar hy bly? Hy het jou ’n kop aangesit en as jy wil uitvind waar hy bly, sal jy met ’n ompad aan die info moet kom. Vind ’n bietjie uit waar werk hierdie tekkie-dief en wie sy suppliers is. Iemand behoort hom te ken en kan jou so op sy spoor plaas. En dan gaan surprise jy en die polisie die tekkie-man en demand die goed waarvoor jy betaal het.