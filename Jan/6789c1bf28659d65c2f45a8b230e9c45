ONS gaan dik hou totdat hulle ophou! Dís die waarskuwing van gemeenskappe op die Kaapse Vlakte aan merts en gangsters. Dié waarskuwing kom nadat gemeenskappe dit op hulle gevat het om die “bron” van hulle probleme uit hulle area te verjaag. Nazeem “Shadu” Davids, (55), ’n gemeenskapsaktivis van Bridgetown in Athlone, sê die motivering agter hulle motto is om seker te maak die gemeenskappe staan mekaar altyd by. Davids is die organiseerder van die 1 000 Strong March teen bendegeweld en merts. Hy reël dit vir die begin van Februarie. Hy sê al is die march op die Athlone-area gefokus, wil hulle hê ander gemeenskappe moet ook saamstaan. “Ons almal is interlinked. Al is ons verskillende areas, is ons steeds die Kaapse Vlakte.” Davids glo dis hoog tyd dat die gemeenskap verantwoordelikheid vat vir hulle huis. “Ons gemeenskap is ons huis! Ons moet eers ons huis skoonmaak voordat ons mense blameer. “Die ding is: Dié soorte goete raak jou, al is jy nie op drugs of by bendes betrokke nie. Hulle rob en vermoor onskuldige mense.” Volgens dié uncle, wat duidelik baie liefde vir sy gemeenskap het, gaan hulle ook nie net protest nie. Agter “Ons gaan aksie by ons woorde sit. As ons na die huis march, wil ons hulle onmiddellik uit hê. “Ons wil nie meer Ellen Pakkies-stories hê nie. “Ja, ons staan agter haar, maar picture net hoeveel van ons kinders moet vermoor raak. “Dis hoekom ons na die source van die probleem toe moet gaan.” Davids voeg by die gemeenskap is die meerderheid. “Ons laat dit toe dat die gangsters en merts dink hulle is in beheer, maar as ons almal saamstaan, sal ons meer krag hê,” glo hy. Davids nooi almal uit om dieselfde in hulle eie gemeenskap te doen. “Hier is mense wat ouer as 70 jaar is wat saam met ons staan. So, hoekom is dit nie moontlik nie? Hulle het dit tevore gedoen. “Ons hoop ook dat dié ini­siatief dinge in ander gemeenskappe laat gebeur.”