ANDRE de Ruyter het Maandag, tien dae vroeër as verwag, in sy nuwe pos as uitvoerende hoof van Eskom begin. De Ruyter neem die hot seat oor nadat die land die afgelope naweek nog 'n ronde beurtkrag moes trotseer. Chris Yelland, 'n energiekenner, sê daar moet nie van De Ruyter verwag word om Eskom se bedryfskwessies op te los nie. Yelland sê ook daar is nie 'n towerstaf om beurtkrag op te los nie. "Eskom is nie 'n one-man business nie. Daar is niks wat hy onmiddellik kan doen wat die bedryfsprestasie gaan verander nie," sê Yelland. Yelland sê as CEO is De Ruyter se job om hom te omring met 'n baie bekwame span. "Dit is nie hy wat Eskom gaan red nie. Dit is die span rondom hom en hulle moet die nuwe visie en inspirasie dryf van die bestuurslae reg af tot die kragstasie en die verspeidingsentrums," sê hy. - Fin24