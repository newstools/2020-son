DIT raak nou al soos ’n vervelige song wat elke week uit die kerk se gesangboekie gesing word – Ole Gunnar Solskjær moet wen om sy job as manager van Manchester United te behou. En dié gesang word al weer luidkeels gesing op die vooraand van United se volgende Engelse Premierliga match. Die Red Devils pak Norwich City op Old Trafford. In dié game moet Solskjær en sy span weer eens aan ongeduldige fans bewys dat daar stadig maar seker vooruitgang by dié eens magtige klub gemaak word. Dit raak egter al hoe moeiliker vir Solskjær, want sy span het in hulle laaste drie games glad nie impress nie. Eers is hulle deur ’n sukkelende Arsenal 0-2 geklop en toe gaan speel hulle met 0-0 gelykop teen Wolves in ’n boring match in die derde ronde van die FA Cup. Die laaste strooi vir die ongeduldiges was Dinsdagaand se loesing van 1-3 teen Manchester City op Old Trafford in die eerste been van dié klubs se Carabao Cup-halfeindstryd. Weet Luidens ’n berig in die bekende Engelse tabloid The Sun is die skrif reeds aan die muur vir Solskjær. “(Mauricio) Pochettino is Manchester United se manager-in-waiting. Hy weet dit, Old Trafford se uitvoerende vise-raadslid, Ed Woodward, weet dit. En diep binne hom weet Ole Gunnar Solskjær dit ook,” lui dié berig. Daarom sal Solskjær en sy United-span die naweek moet wen – en bleddie goed ook as hy weer die wolwe voor sy deur wil buite hou. United het egter ’n moeilike skedule wat op hom wag. Ná Norwich moet hy in volgende week (Woensdag) eers weer teen Wolves in die FA Cup se derderonde-herontmoeting speel. Dan wag daar op 19 Januarie ’n groot kragmeting met sy groot aartsvyand Liverpool op Anfield. Daar word al klaar voorspel dat ’n groot verloor in dié game Solskjær se laaste in beheer gaan wees.