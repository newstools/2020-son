DROOM jy van ’n troue op ’n eiland? Hier is jou kans nou. Die departement van binnelandse sake in samewerking met Robben­eiland wil vanjaar 20 paartjies die geleentheid bied om op die historiese eiland af te haak. Dit is die 20ste keer dat die massatroues op Valentynsdag op die eiland plaasvind. Die voormalige tronk-eiland wat veral bekend is as die plek waar oudpres. Nelson Mandela aangehou is, word vir die geleentheid in ’n spoggerige lokaal vir onthale omskep. Die happy couples word by die Nelson Mandela Gateway­ by die V&A Waterfront met ’n boot opgelaai. Van daar word hulle na die Robbeneiland-mu­seum geneem. Toer Die seremonie vind plaas in die interkerklike kerkie op die eiland. Wanneer die 20 paartjies klaar hulle vows gesê het, volg die onthaal. Daarna is daar ’n geleentheid vir foto’s en ’n toer op die eiland. As jy wil deel wees van die geleentheid, kan jy Wilhelmina Booysen van die departement van binnelandse sake gerus bel by 021 468 4510 of haar per e-pos kontak by wilhelmina.booysen@dha.gov.za. Yolanda Mdutywana van Robbeneiland is ook by 021 413 4226 of yolandm@ robben-island.org.za beskikbaar. Registrasie vir die troues is op 5 Februarie.