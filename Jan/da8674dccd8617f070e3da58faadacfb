SELFONE, kameras en selfs parfuum is oor die feesseisoen op personeel by die O.R. Tambo-lughawe gevind. Twee personeellede is op Oujaarsdag gearresteer. Samukelo Khambule, ‘n woordvoerder vir die lughawe, sê een van hulle het ‘n kamera onder sy klere weggesteek terwyl die ander een met twee broeke aan ses selfone op hom gehad het. “Daar is ook personeel op 6 Januarie gearresteer met 'n bottel parfuum in hul besit,” sê Khambule. - TimesLive 