PORT ELIZABETH. – Die Automobile Association of South Africa (AA) voorspel dat brandstofpryse volgende week weer sal daal. “Sedert die tweede week van die jaar het oliepryse gedaal. “Dit lyk of Suid-Afrikaners in Februarie ’n blaaskans sal kry.” Die AA het kommentaar gelewer nadat ’n verslag van die Central Energy Fund uitgekom het. “Spanning tussen Amerika en Iran in die eerste paar dae van die jaar het veroorsaak dat internasionale oliepryse sterk gestyg het. Dinge het intussen verbeter en die olieprys is op ’n beter vlak.” Moeilik In dié stadium kan 95-oktaan-petrol se prys met 13 sent per liter daal, 93-oktaan-petrol en diesel kan met 4 sent daal en paraffien met 3 sent. “Ons is bly dat brandstof­pryse begin daal.  Ons verwag dat die jaar ook ekonomies baie moeilik gaan wees,” het die AA gesê. –  Rnews