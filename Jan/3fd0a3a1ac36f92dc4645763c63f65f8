’N PAKISTANSE man is Saterdag vroegaand koelbloedig doodgeskiet toe hy uit die moskee gekom het. Hafiz Muhammed Ghulam (32) is verskeie in die bors en kop getref. Die voorval het omstreeks 19:00 naby Lans­downe in Waterlooweg, Kenwyn, gebeur. Die verdagte het na verneem word buite die moskee onder ’n kombers gesit. Hy het gewag totdat Ghulam uit die moskee kom en toe onder die kombers uit opgespring en Ghulam verskeie kere geskiet. Die verdagte het daarna in ’n wit Toyota-bakkie gespring wat vir hom gewag het en hulle het weggejaag. Ghulam, die eienaar van ’n leerwinkel, het op die toneel aan sy wonde beswyk. Volgens kol. Andrè Traut, polisiewoordvoerder, is die motief vir die moord nog onbekend. Niemand is nog gearresteer nie. ’n Moorddossier is geopen. Dié voorval het Saterdag naby die Silversand Moskee plaasgevind. Dié man is ook verskeie kere raakgeskiet. Die skietvoorval word ondersoek en ’n niemand is nog gearresteer nie. Die 24-jarige man wat vol lood gepomp is, het na verneem­ word net ’n week voor sy dood uit die tronk gekom. Die voorval het omstreeks 22:00 in Keurberg-weg gebeur. Die man is verskeie kere in die bors geskiet en is op die toneel dood. Volgens Traut is die motief vir die moord nog onbekend en niemand is nog gearresteer nie.