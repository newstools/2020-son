ONDANKS Steenberg U­nited se indrukwekkende vertonings in sy debuut-seisoen in die Nasionale Eerste Liga bly die span nederig in sy aanslag. Só sê Steenberg se doelevraat, Robin Rhode. Coach Mike Lukhubeni se span is nog op koers om te kwalifiseer vir die Premierliga se promosie play-offs. Rhode glo egter hulle het nog niks bereik nie. “Ons is in ’n fantastiese posisie, maar dit beteken niks en dit kan baie gou verander. “Dis waarom ons nederig moet bly en ons ding doen,” het Rhode bygevoeg.