THAPELO Mokoena het ’n groot rol in die oorsese polisiedrama Bulletproof losgeslaan. Dit kom kort nadat die baie aantreklike local akteur sy rol as die polisieman Quinn uitmuntend vertolk het in M-Net se hit-reeks Trackers. Thapelo het die nuus op Instagram gedeel. Hy skryf: “Bulletproof. Die aap is uit die mou. Dis óns tyd. “Ek is ongelooflik dankbaar daarvoor en trots daarop om deel te wees van dié Britse reeks. Ek is vir ewig dankbaar vir die ongelooflike reis in die kunste. “Operasie Vat Afrika Na Die Wêreld is in volle gang.” Bulletproof handel oor Aaron Bishop (Noel Clarke) en Ronnie Pike (Ashley Walters), twee cop besties wat deur dieselfde morele waardes gebind word, al kom hulle uit verskillende agtergronde. Die derde reeks van die polisiedrama – die een met onse Thapelo in – word tans in Suid-Afrika geskiet. Volgens Sky Studios gaan daar meer aksie, soos car chases en so aan, in dié reeks wees terwyl Bishop en Pike in die Kaapse onderwêreld rondkrap. En terwyl die crew van Bulletproof hier in die Moederstad is, geniet hulle die stad behoorlik gate uit. 