PORTA-POTTIES gaan nie die probleme wegspoel nie. Met dié aanslag het ouers seker gemaak die Wes-Kaapse onderwysdepartement (WKOD) kry nie toegang tot Alpine Primêr in Beacon Valley om tydelike toilette op te rig nie. Bronagh Hammond, woordvoerder van die WKOD, bevestig die seunstoilette is gevandaliseer en hulle is besig om nuwe toilette te reël. Hammond sê die kontrakteur het die site Maandag besoek. Hy verkry tans die materiaal om die herstelwerk te doen. “Einde verlede jaar is drie klaskamers en die toilette erg gevandaliseer. Gesteel “Net die seuns se toilette is geraak. “Die dak, waterpype, urinale en toilette is almal gevandaliseer. Skryfbehoeftes, fotostaatpapier en ’n lugversorger is gesteel. “Die geskatte skade beloop meer as R150 000.” Hammond sê hoewel daar ’n ouerkomitee is wat toegang tot die ander toilette monitor, is dit nie ’n ideale situasie nie. Dit is hoekom die departement chemiese toilette vir die skool aangekoop het. Dié het glo teen gistermiddag ingekom. Maar die ouers glo dis net ’n taktiek om die repairs te vertraag. Hulle sweer hulle gaan eers ophou betoog wanneer “regte” toilette weer in gebruik is.