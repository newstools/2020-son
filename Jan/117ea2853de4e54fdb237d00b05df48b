DIE minister van water en sanitasie, Lindiwe Sisulu, sê haar departement werk aan langtermyn-oplossings om die droogte-krisis in die Oos-Kaap op te los. Sy het gister met die Oos-Kaapse premier, Lubabalo Mabuyane, in Oos-Londen vergader om dit te bespreek. Die provinsie is in Oktober tot ’n rampgebied verklaar. Sisulu sê verskeie ingrypings, waaronder die dril van boorgate, is al gedoen, maar meer koste-effektiewe en volhoubare oplossings kort. Sy moedig Oos-Kapenaars aan om met innoverende idees vorendag te kom.