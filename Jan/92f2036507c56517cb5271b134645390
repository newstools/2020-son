DIE Chris Hani Distriksmunisipaliteit in die Oos-Kaap het waterrantsoenering ingestel omdat damvlakke in Queenstown steeds weens ’n gebrek aan reën daal. Die departement van behuising, water en sanitasie sê in ’n verklaring die droogte looi die Oos-Kaap, veral Butterworth en omliggende areas in die Amathole Distriksmunisipaliteit. Boorgate wat in die gebied gesink is, het ook nie verligting gebring in die droogtekrisis nie. – News24