SIYA Kolisi gaan Sondag vir die Stormers in ’n nuwe rol ingespan word. Die Springbok-kaptein gaan die Kaapse franchise van die nr. 8-posisie in die Superhero Sunday-krag­meting met die Sharks in die FNB Stadium in Soweto aanvoer. Volgens Dawie Snyman, ’n hulpafrigter van die Stormers, is die skuif van Kolisi na agsteman ’n proefneming wat hulle weer in die seisoen kan gebruik. Snyman het gister by die Sentrum vir Uitnemendheid in Bellville gesê: “Ja, Siya het laas op skool daar gespeel. “Ons laat hom egter daar speel met die idee om hom sekere tye van die seisoen op nr. 8 te laat speel. “Hy is ’n great baldraer en het ook die nodige vaardig­hede. Dit sal uiteraard afhang van wie die opposisie is en van die losvoorspeler-kombinasie. “Wanneer spelers soos Jaco­ Coetzee, Juarno Augustus en Pieter-Steph du Toit beskikbaar is, sal ons weer besin oor die samestelling van die lostrio. Naweek “Trokkie (Augustus) is nog nie gereed nie. Hy sal eers Maandag begin oefen. “Nama (Xaba, flank) is ’n spesialis-baljagter. So, ons sal graag wil sien hoe hy vaar met Siya op agsteman. “Dít is die kombinasie wat dié naweek vir ons beskikbaar is.” Span vir Kings: 15 David Kriel, 14 Seabelo Senatla, 13 Michal Haznar, 12 Cornel Smit, 11 Leolin Zas, 10 Jean-Luc du Plessis, 9 Godlen Masimla, 8 Johan du Toit, 7 De Wet Marais, 6 Jaco Coetzee, 5 Ben-Jason Dixon, 4 Hilton Lobberts, 3 Frans Malherbe (k), 2 Bongi Mbonambi, 1 Ali Vermaak. BANK: 16 Schalk Erasmus, 17 Leon Lyons, 18 DJ Putter, 19 Ruan Laubser, 20 Hannes Gous, 21 Paul de Wet, 22 Abner van Reenen, 23 Sihle Njezula, 24 Lyle Hendricks. Span vir Sharks: 15 Dillyn Leyds, 14 Sergeal Petersen, 13 Ruhan Nel, 12 Rikus Pretorius, 11 Edwill van der Merwe, 10 Damian Willemse, 9 Herschel Jantjies, 8 Siya Kolisi (k), 7 Ernst van Rhyn, 6 Nama Xaba, 5 David Meihuizen, 4 Salmaan Moerat, 3 Neethling Fouché, 2 Scarra Ntubeni, 1 Steven Kitshoff. BANK: 16 Chad Solomon, 17 Kwenzo Blose, 18 Wilco Louw, 19 Hilton Lobberts, 20 Ben-Jason Dixon, 21 Thys Kitshoff, 22 Godlen Masimla, 23 Jean-Luc du Plessis, 24 Seabelo Senatla, 25 Michal Haznar, 26 David Kriel.