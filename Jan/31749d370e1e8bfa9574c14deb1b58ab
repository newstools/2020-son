DIE Gunners het eers weer ’n tree agtertoe gegee: Hulle het Saterdag in Selhurst Park met 1-1 gelykop gespeel teen Crystal Palace. Swak verdediging van die Gunners het Palace sy kans gegee. In die 12de minuut het Pierre-Emerick Aubameyang, die Gunners se topdoelskieter, sy span met sy 14de doel van die seisoen die voorsprong gegee. In die tweede helfte het Jordan Ayew (Palace) ’n gelykmaker ge­score met ’n bal wat van David Luiz (Arsenal) gehop het. Aubameyang is ook ’n rooi kaart gegee vir ’n lelike tackle op Max Meyer. Toegelaat Die Gunners se breier, Mikel Arteta, sê hy was gelukkig met hoe hulle die wedstryd begin het, maar sy span se verdediging was weer nie goed genoeg nie. “Dis amper asof ons weer afgeskakel en hulle toegelaat het om die doel aan te teken. Dit was nou wel deflection, maar op daardie punt moes ons verdediging beter gewees het om dit te vermy,” het Arteta aan skysports.com gesê. Die uitslag los Arsenal in die 10de plek. Hy moet nou gereed maak om Sheffield United te pak. Sheffield het Vrydagaand op Bramall Lane met 1-0 afgereken met West Ham United. Hy is nou sesde. Daarna het die Gunners ’n Londen-derby teen Chelsea.