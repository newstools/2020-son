’N MA en haar nege maande oue baba van die Oos-Kaap is dood toe hul motor op die N6 gerol het. Die ongeluk het op Woensdagoggend net buite Cathcart in die Oos-Kaap plaasgevind. Volgens Accidents.co.za het die bestuurder vermoedelik beheer oor die motor verloor omdat dit nie met ’n ander voertuig gebots het nie. Die vrou is op die toneel dood verklaar en die baba is na die Cathcart-hospitaal gehaas waar sy met haar aankoms dood verklaar is. ‘n Saak van strafbare manslag word ondersoek. Die identiteit van die oorledenes word weerhou totdat hul naasbestaandes in kennis gestel is. - The Citizen