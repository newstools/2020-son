GELVANDALE se krieketspan kry Saterdag die kans om sy posisie bo-aan die punteleer te verstewig wanneer hy Bloemendal in ’n wegwedstryd pak. Dis in die reeks oor 50 boulbeurte. Gelvandale is goed op dreef met sewe oorwinnings in ag wedstryde en sal nie in dié stadium van die seisoen die voet van die pedaal afhaal nie. Uitenhage, wat die tweede plek beklee met vier seges in sewe wedstryde, is dié naweek twee keer in aksie. Onderskat Hy speel Saterdag tuis teen Jendamark United en Sondag weg van die huis teen Madibaz 1. Jendamark kan nie onderskat word nie en daarom moet Lyle Petersen en sy Uitenhage-troepe op hulle beste wees om aan die wenkant te bly. Old Grey, wat die derde posisie op die punteleer beklee, speel weg teen die PECC en kan ’n taai stryd verwag. Die PECC blaas dié seisoen warm en koud, maar sal een of ander tyd in top-rat wees. Daarvoor sal die veelsydige Garret Perry, ’n gewese amateur-speler van die Vrystaat, sorg. Die naweek se wedstryde is: SATERDAG (tuisspanne eerste) Bloemendal vs Gelvandale; United Brothers teen Windhill; Madibaz II vs Madibaz I; PECC t Old Grey; Uitenhage vs Jendamark United; Union t Motherwell. SONDAG Motherwell vs Old Grey; Madibaz I t Uitenhage.