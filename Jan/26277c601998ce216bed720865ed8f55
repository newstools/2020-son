DIE Verenigde Nasies vra ekstra internasionale hulp vir Zimbabwe omdat hongersnood 8 miljoen mense (die helfte van die bevolking) in die gesig staar. Die Wêreldvoedselprogram (WFP) wil die getal Zimbabwiërs wat hy help, na 4,1 miljoen verdubbel, maar benodig meer as R2,8 miljard net vir die eerste helfte van 2020. “Tans sal ons voedsel teen die einde van Februarie op wees. Dit val saam met die ergste deel van die hongerseisoen,” sê Niels Balzer van die WFP. – AFP