DIE vierde ronde van Engeland se prestigebekerreeks, die FA Cup, het weer sy kwota opskuddings opge­lewer. Een daarvan was toe West Ham United Saterdag op sy tuisveld in Londen sy rieme met 0-1 styfgeloop het teen West Bromwich Albion. Dis beslis ’n gatslag vir David Moyes, maar nou kan die relegasie-bedreigde Moyes-hulle ook al hulle aandag daaraan gee om hulle Premierliga-status vir die volgende seisoen te behou. Net só is Watford met 2-1 uitgeboender deur Tranmere Rovers. José Mourinho (bestuurder) en sy Tottenham Hotspur-span sal nou verwag om voordeel te trek uit hul tuisstryd vir die return game teen Southampton. Dis nadat dié spanne Saterdag in die St. Mary’s Stadium met 1-1 gelykop gespeel het. Steve Bruce, bestuurder, se Newcastle-span sal nou hulle geluk weg van St. James’ Park moet vind nadat dié Magpies met 0-0 gelykop gespeel het teen Oxford. Intussen het een van die big guns, die kampioen, Manchester City, op sy beurt kuikenmoord gepleeg op die Championship-span Fulham. Dit was toe Pep Gurdiola, bestuurder, se span Fulham met 4-0 kafgedraf het. City, wat sy liga-titel dié seisoen beslis nie suksesvol kan verdedig nie, sal sonder twyfel alles in sy vermoë doen om die FA Cup te wen. Fulham se lot is verder vererger toe Tim Ream ná ses minute speeltyd gepos is. Iker Gündogan het die deurbraak gemaak van die penalty spot af. Bernardo Silva se magic het City se voorsprong in die eerste helfte verdubbel. Twee blitsdoele deur Gabriel Jesus het die Cityzens ’n gemaklike sege van 4-0 voor sy Etihad faithfull besorg. City se sukkelende buurspan, Manchester United, kon gebruik maak van sy prestige en mag om die League One-span Tranmere Rovers met 6-0 te boelie. As ’n speler soos United se lomp verdediger Harry Maguire die Red Devils se rekening open, sê dit sommer baie van die opponent. Nietemin het doele deur Diogo Dalot, Jesse Lindgaard, Phil Jones United en Anthony Martial United ’n gemaklike voorsprong van 5-0 besorg teen rustyd. Die tweede helfte was wéér one-way traffic toe Anthony Martial en Jonathan Greenwood hul name op die telbord geplaas en die besoekers se voorsprong tot 6-0 vergroot het. Arsenal pak sy relegasiebedreigde mede-Premierliga-span Bournemouth in die Vitality pak.