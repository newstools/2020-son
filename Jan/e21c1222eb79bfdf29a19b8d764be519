SKOLE word dopgehou wanneer dit by skooldrag kom. Die Mededingingskommissie doen ’n beroep op ouers om hulle in kennis te stel indien skole nie voldoen aan riglyne wat deur die departement van basiese onderwys uitgereik is rakende skooldrag nie. Die riglyne sluit in: * Skooldrag moet so algemeen as moontlik wees, sodat dit by soveel as moontlik verskaffers beskikbaar is. * Eksklusiwiteit moet beperk word tot items wat skole beskou as nodig om by vooraf geselekteerde verskaffers te verkry, soos byvoorbeeld. skoolwapens. * Skole moet ’n mededingende tenderproses volg wanneer hulle verskaffers aanstel. * Skole moet meer as een verskaffer aanstel om ouers meer opsies te bied. * Die geslote ooreenkomste moet van beperkte duur wees. Die Kommissie voeg by dat die instelling van redelike en bekostigbare pryse vir skooldrag ’n geleidelike proses sal wees. Hulle moedig ouers aan om te help met die monitering van teenmededingende gedrag in skole. Die Kommissie moedig ook ouers en voogde aan om aan te dring dat beheerliggame die eenvormige riglyne implementeer. - Fin24