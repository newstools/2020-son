ATLETIEK entoesiaste sal voortaan hul gunsteling sport op
die SABC kan kyk. Atletiek Suid Afrika (ASA) en die South African Broadcasting
Corporation (SABC)  het vandag dié aankondiging via ’n persverklaring
gemaak. Die openbare uitsaaier gaan marathons, baan en veld asook
padwedlope beeldsend. Dis sluit in die Kaapstad Marathon, Two Oceans Marathon,
Nelson Mandela Marathon en die Comrades Marathon. Verskeie junior-en senior baan en veld byeenkomste sal ook
gewys word. Aleck Skhosana, ASA se president sê: “Ons wil die SABC se
Groep CEO en die COO bedank vir hulle werk om ’n ooreenkoms tussen die twee
partye te te bewerkstellig. Die sukses van hierdie vennootskap sal aan atletiek
sy welverdiende status van sigbaarheid gee en aan atlete die nodige
blootstelling gee.” Ian Plaatjes, COO van die SABC, sê: “Die SABC speel as die
publieke uitsaaier ’n belangrike rol om sosiale kohesie te fasiliteer deur ’n
verskeidenheid van programme van nasionale belang uit te saai.”