ENOCH Mpianzi is nie die eerste maar vyfde kind wat sedert 1999 by die Nyati Bush- en River Break-lodge verdrink. Die 13-jarige van Parktown Boys het tydens 'n wateraktiwiteit in die Krokodilrivier, tydens 'n orienteringskamp verdwyn. Sunday Times berig Portia Sowela, 'n gr.8-leerder van Hoërskool Northview Hoërskool het tydens 'n sportkamp in 1999 verdrink. Die 14-jarige is ook tydens 'n wateraktiwiteit deur die rivier weggevoer. Soos met Enoch het niemand ook destyds besef dat sy vermis is nie en haar liggaam is eers die volgende dag gevind. Mellony Sias (18) van die Hoërskool Adamantia in Kimberley het tydens ’n kamp van sy skool se hokkiespan ook in die rivier by Nyati verdrink, berig EWN. Sy verdrinking is deur die skool bevestig, asook deur iemand wat betrokke was by ’n soek-en-reddingsmissie wat Sias destyds probeer opspoor het. Sunday Times het verder onthul dat die gr.10-leerling van die Hoërskool Malvern, Alsoo Moalusi (17), in die lodge se dam en nie die rivier verdrink het. Kol. Adele Myburgh, 'n polisiewoordvoerder, sê Moalusi in 2002 verdrink terwyl hy tydens die Nyati-marathon-aktiwiteit aan ’n hindernisbaan by die dam deelgeneem het. Daar is ook die 12-jarige Tumi Mokwane, 'n gr.6-leerder van Laerskool Welgedag, wat in September in die lodge se swembad verdrink het. 'n Onafhanklike prokureursfirma Harrin Nupen Molebatsi Inc, is verlede week deur die Gauteng onderwysdepartement aangestel om Enoch se dood te ondersoek. Dit kom weens teenstrydighede in beweerde feite rondom die gebeure by die kamp. Panyaza Lesufi, provinsiale onderwysminister het Vrydagoggend aan die media genoem daar is vordering met die ondersoek.