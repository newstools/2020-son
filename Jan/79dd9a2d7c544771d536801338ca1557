DIS die dag voordat jou kleintjie terug hok toe – ag, ek bedoel skool toe – moet gaan. Nie net moet jy sorg dat die uniform gewas en gestryk, en die skoolbehoeftes gekoop en gepak is nie, jy moet jou kleinding ook emosioneel voorberei vir die skool. Die belangrikste is dat ons ons kinders moet opgewonde maak oor hulle nuwe skooljaar sodat hulle dit positief en opgewonde sal binnegaan. Hier is ’n paar wenke van reviewonline.co.za oor hoe om paraat te wees vir die groot dag: Gesprek Positiewe versterkings is baie belangrik. Woorde soos “jy maak my trots”, “jy is belangrik” en “ek glo in jou”, maak ’n massiewe verskil in ’n klein kinderhartjie.