'N 14-JARIGE meisie van Witbank in Mpumalanga is Dinsdagoggend dood toe ’n boom op hulle shack in die Emsagweni-omgewing geval het. Russel Meiring, woordvoerder van ER24, sê paramedici het omstreeks 12:50 op die toneel aangekom. "Met noddienswerkers se aankoms op die toneel is ontdek 'n groot boom het 'n deel van 'n shack verpletter." Die tienermeisie is in die shack gevind. Die meisie het talle beserings opgedoen. Meiring sê: "Daar is niks wat ons vir haar kon doen nie en sy is op die toneel dood verklaar." Die kind se ma, wie ook in die shack was, het geen beserings opgedoen nie.