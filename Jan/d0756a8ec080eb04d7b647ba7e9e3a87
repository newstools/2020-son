SUID-AFRIKA se onderwysstelsel is besig om goeie vordering te maak. Pres. Cyril Ramaphosa sê die 2019 matriekslaagsyfer is bewys hiervan. Die 2019 slaagsyfer is 81,3%. Dit is 3,1% meer as 2018 se 78,2% en ook die hoogste die afgelope 25 jaar. “Die uitslae is ‘n aanduiding van die regering se ondersteuning en wat belê word in onderwys en onderwysinfrastruktuur,” aldus Ramaphosa. Die Oos-Kaap is die provinsie wat die meeste verbetering getoon het, met geeneen van die land se 75 skooldistrikte wat onder 60% presteer het nie. Ramaphosa sê: “Suid-Afrikaers behoort trots te wees op hierdie prestasie. Mag dit ons almal inspireer om aanhou hard te werk en uitnemendheid te handhaaf. “Diegene wie nie so suksesvol was nie, moenie moedeloos raak nie en maak gebruik van die regering se tweedekansprogram. Bly gefokus en werk na jou doelwitte.” 