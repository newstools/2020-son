DIE bendegeweld in Manenberg het die lewe van ’n onskuldige vrou geëis. Abegail Eland (35) is Sondag helder oordag omstreeks 14:30 koelbloedig in haar huis doodgeskiet. Die voorval het by Gail Court in Sabie Road plaasgevind. Dié ma van ’n minderjarige seun was blykbaar in haar huis toe ’n gangster sy gun deur ’n oop venster gedruk en die sneller getrek het. Eland is in die rug gewond en het by die deur tussen die kombuis en voorkamer inmekaar gesak. Sy het later op die toneel beswyk. Opgevlam Die motief vir die skietery is nog onbekend. Die skietery volg nadat die geweld tussen die Clever Kids- en Hard Livings-bende die naweek weer opgevlam het. Inwoners vrees vir hulle kinders se veiligheid as dié skietery voortduur. Dít veral noudat die kinders môre terugkeer skool toe. Ekstra cops is in die gebied ontplooi om die situasie te monitor. Volgens Mihlali Majikela, ’n polisiewoordvoerder, is niemand nog vir die moord ge­arresteer nie. Volgens Siyabulela Malo, ’n polisiewoordvoerder, het die voorval omstreeks 10:30 in Badsberg Close plaasgevind. Daar is met die gewonde man, wat in sy motor geskiet is, hospitaal toe gejaag. Hy is in ’n ernstige toestand. Niemand is nog ge­arresteer nie. Volgens Malo is die omstandighede rondom die skietvoorval nog onbekend. ’n Saak van poging tot moord word ondersoek.