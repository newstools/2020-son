WOENSDAG was nie net die eerste dag terug by die skool vir leerders van die Hoërskool Crest­way in Retreat nie. Dit was ook vir die leerders hulle heel eerste keer in hulle nuwe skool. Die leerders by die skool kon skaars hulle excitement terughou toe hulle by die skool instap. Dankbaar Hulle het hulle skoolvlag sak en pak gehaal en na die nuwe gebou oorgeneem. Die ou prefab-gebou is al ouer as 40 jaar en is ’n gehawende struktuur. Sommige oudleerders was teenwoordig om die spesiale oomblik te ervaar. Die nuwe, moderne gebou is miljoene rande werd. Die leerders sê hulle is baie dankbaar vir die nuwe gebou. Mohammed Abrahams, ’n jare lange onderwyser by die skool, het die leerders aangemoedig om hulle nuwe skool mooi op te pas. “Hier is soveel achievers wat uit die ou gebou gekom het, en nes hulle uit die ou gebou gekom het, sal julle nou in die nuwe gebou achieve. “Die nuwe gebou is ’n bewys dat ons nie net vir die onderwys hier is nie, maar ook om ’n gemeenskap te bou. “Ons trek na ’n nuwe gebou toe, ja, maar ons gaan steeds dieselfde resultate lewer.” Die Crestway Alumni-groep se voorsitter, dr. Michael­ Skriker, was teenwoordig. Skriker sê die nuwe skool was altyd iets wat hulle na aan die hart gelê het. Dis baie inspirerend om nou die produk van almal se harde werk te kan sien. “Die ervaring van Crest­way is iets wat altyd in ons harte leef. “Daarom was en is dit steeds belangrik vir ons om altyd terug te gee. “Die skool het ons gevorm en ons hoop dit doen dieselfde vir die leerders.” Gille Toe die leerders by die nuwe gebou inloop, was van hul woorde: “Dit ruik so nuut, soos ’n nuwe begin. Kyk hoe mooi lyk dit!” Oe’s en aa’s en gille van opgewondenheid kon ook ver buite die hekke gehoor word. Vernon Safers, die skoolhoof, het die leerders omtrent aangevuur oor die blink toekoms van die skool en hulle boonop ’n surprise gegee. Hy’t onthul: “Hier gaan ook ’n sportveld gebou word. Dis sodat ons teen die beste kan compete om te wys ons is eintlik die beste.”