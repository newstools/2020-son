DIE ontvoerde baba Kwahlelo Tiwane se tweelingboetie mis hom vreeslik. ’n Vrou wat haar as ’n maatskaplike werker voorgedoen het, het die seuntjie na bewering verlede week ontvoer, berig Lulekwa Mbadane. Buitelanders Die cops het intussen ’n verdagte vir ondervraging in hegtenis geneem. Die verdagte het na verneem word aan die polisie beken dat sy die baba aan buitelanders verkoop het. Sy sal vandag in die Bell­ville Landdroshof op klagte van ontvoering verskyn. Volgens Kwahlelo se hartseer ma, Asanda (29), huil haar ander baba aanhoudend sedert sy boetie weg is. Die hartseer ma het ’n roerende pleidooi gelewer dat die vrou haar baba tog terugbring. Die raadslid in hulle wyk, Xolisa Ngwekazi, sê: “Die baba se ouers is nog erg getraumatiseer en soek hulle kind terug.” Die vrou het Asanda genader­ om haar hulp aan te bied. Sy het die babas se geboortesertifikate en kliniekkaart by hulle huis in Zwezwe, Khayelitsha, gevra en vir haar afskrifte gemaak. Die verdagte het die volgende dag teruggekeer en aangebied om die ma en die tweelingbabas na die kantoor in Parow te vergesel. Toe die taxi in Parow voor die beweerde kantoor stop, het die vrou uitgeklim en die een baba uit Asanda se arms gegryp. Sy het met die seuntjie gevlug. Die baba is sedertdien vermis en die cops soek steeds na die baba. Volgens sers. Noloyiso Rwexana, ’n polisiewoordvoerder, duur die ondersoek onverpoos voort. Mogamat Taariq Harris (14) is laas by sy stiefma se huis in Tafelsig gesien. Hy het ’n denim-kortbroek, blou T-shirt en blou skoene aangehad. Volgens Mogamat se pa, Ebrahim, het hulle al die plekke waar hy gewoonlik uithang, gefynkam, maar kon hom nog nie opspoor nie. ’n Bekommerde Harris vertel: “Die gemeenskap het al verskeie soektogte gehou, sonder enige sukses. “Ons het al oral gesoek. “Die vorige kere dat hy weggeloop het, was hy nie so lank weg nie.” Die soektog gaan voort en enige persone wat inligting het of weet waar Mogamat hom bevind, kan sy pa by 063 623 4970 bel.