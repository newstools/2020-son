KARRE wat self deur die strate van Las Vegas ry, 'n gadget wat keer dat jou ou tekkies begin stink en motors wat sywaarts en skuins kan beweeg. Nee dis nie hoe die lewe honderd jaar van nou gaan wees nie. Dis maar net van die produkte wat tans op display is in Las Vegas by die gewilde jaarlikse tegno-skou, CSE. CSE is 'n platform vir maatskappye om hul tegnologiese spiere te bult. Yandex, die Russiese tegnologie-reus, het vanjaar gewys hoe ver hulle al gevorder het met selfbestuur-motors. Hulle het hul Toyota Prius met sensors en 'n reuse rekenaar in die boot sonder 'n bestuurder deur die strate van Las Vegas gestuur. Zoe Kleinman, 'n BBC-joernalis,het dit gaan uittoets. "Dit kan nogal ontstellend wees om op die agtersitplek van 'n motor te sit met niemand tussen jou en die windshield nie, veral wanneer die voertuig teen 64km/h ry met voetgangers naby," sê sy. Die maatskappy sê hulle het reeds passasiers wat hul voertuie gebruik om universiteit, poskantoor of winkels toe te gaan. "Dis heeltemal in hul tipiese roetines geïntegreer," sê Yulia Shveyko, Yandex se hoof van media aangeleenthede. Sony, alombekend vir hul televisies en game consoles, het vanjaar die oë gerek deur 'n elektriese konsepmotor, die Vision S, bekend te stel. Die voertuig is 'n prototipe om die maatskappy se sensors en vermaaktegnologieë binne die kar af te show. Kenichiro Yoshida, uitvoerende hoof van Sony, het gesê die motor is hul manier om te wys hulle is bereid om pogings te versnel om by te dra tot die toekoms van mobiliteit. Bob O'Donnell, 'n tegnologie-kenner van Technalysis Research, was uit die veld geslaan met Sony se bekendstelling. "Dit was nogal 'n skok om eerlik te wees met jou," het hy aan BBC gesê. "Dit beklemtoon hoe die maatskappy homself reinvent." Die Vision S beskik oor sensortegnologie wat insittendes kan detect en herken. O'Donnell sê sulke tegnologie kan gebruik word om in die toekoms te help met assisted-driving. Dit sal die voertuig help om te bepaal wanneer om brieke te trap of om die stuurwiel te swaai. Die Duitsers het ook nie teleurgestel nie. Mercedes-Benz het hul konsepmotor, die Vision AVTR, bekendgestel. Die AVTR (dit staan vir Advanced Vehicle Transformation) is ontwerp met behulp van die span van die rolprent Avatar. Die kar het geen stuurwiel of enjin nie, het deurskynende deure en beskik oor 'n infotainment-stelsel wat met bewegings beheer word. Die kar beweeg oor skuins en sywaarts. Moenie verwag om dit binnekort op die vloer van motorhandelaars te vind nie. Dis net 'n konsepmodel om te wys hoe die mens en tegnologie eendag soos een kan beweeg. Samsung se rolling bot "Ballie" was nogal 'n interresante speelding. Die device lyk soos 'n tennisbal en agtervolg jou soos 'n skuldige gewete. Met sy ingeboude kamara neem hy spesiale oomblikke op en stoor dit vir jou. Nie net dien dit as 'n persoonlike Big Brother nie, maar kan ook as 'n fiksheidsassistent ingespan word. Boonop kan dit help met huishoudelike takies soos deur self jou smart home devices soos robotiese stofsuiers te aktiveer. Onthou julle die robot Sico in Rocky 4 wat die werk van 'n huishulp gedoen het? Dis 'n miljoen keer beter.  - BBC