DAAR is groot optimisme en opgewondenheid in Stellenbosch se kamp – en waarom nie? Die Premierliga newbie gee tans goeie rekenskap van homself in sy debuut-seisoen in die Premierliga en is op koers om sy PSL-status vir volgende seisoen te behou. Steve Barker, coach, het gister ook aangekondig hulle nuwe Idasvallei-tuisveld sal binnekort in gebruik geneem word. Barker se verwagtinge is dat hulle die derby teen Cape Town City op 4 April straks op hulle nuwe tuisveld kan speel. Volgens Barker sal die PSL eers sake moet goedkeur om seker te maak die stadion voldoen aan die vereistes van die PSL. “Ek is 100% seker, want dis die mikpunt van die Stellenbosch Munisipaliteit. Hulle werk daaraan om dit te laat gebeur. Hulle probeer dit opgradeer tot ’n vlak waar dit aan al die nodige vereistes voldoen. “Ons sal nou seker nie games teen Kaizer Chiefs daar kan speel nie, maar dit sal nice wees om op jou eie tuisveld te wees, veral vir ons fans,” voeg Barker by. Intussen verwag Stellies se top striker, Waseem Isaacs, om sy goal tally te vergroot wanneer hulle Polokwane City môre in die CT Stadium verwelkom. Isaacs, wat spog met sewe doele agter sy naam, reken hy het reeds goed ingesettle met die lewe in die top flight. “Jou fisieke én jou mental game moet sterk wees,” verduidelik Isaacs. “Ek verwag om di’e seisoen meer as my 13 doele vir die span te kry.”