CRISTIANO Ronaldo spog met nóg ’n rekord. Dié Portugees het Maandagaand sy eerste hat-trick in Serie A aangeteken. Dit was toe hy Juventus gehelp het om Cagliari met 4-0 in die Allianz Stadium te klop. Dit beteken die voormalige Real Madrid-ster het die eerste speler geword wat hat-tricks in 10 verskillende kompetisies aangeteken het. Die kompetisies is: Serie A, Engelse Premierliga, Spaanse Liga, die Champions League, Copa del Rey, Club World Cup, World Cup, World Cup-kwalifiseerders, Euro qualifiers en die UEFA Nations­ League. Met 13 doele is Ronaldo nou ook derde op die doelskieterlys in Serie A hierdie seisoen.