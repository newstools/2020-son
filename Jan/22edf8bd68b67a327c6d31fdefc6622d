LUNDI Pretorius (20), ’n model van die Strand en een van ’n tweeling, het op Nuwejaarsdag by Bettysbaai verdrink. Pretorius het in die moeilikheid beland toe hy deur sterk sleurstrome die see ingetrek is. Volgens sy ma, Edith Jansen, het hy saam met ’n paar vriende vir die dag strand toe gegaan. ’n Hartseer Jansen sê: “Hy was my blomkind. Ek gaan hom baie mis.” Volgens Jansen was hy in die water toe ’n groot brander hom omslaan. Hy het onder die water verdwyn en die sterk seestroom het hom ingetrek. Pretorius het reeds op die water gedryf toe mense ’n chain vorm om hom uit die water te haal. Drie private dokters wat op daardie oomblik ook by die see was, het hom probeer red. Paramedici op die toneel het ook hand bygesit en vergeefs probeer om sy lewe te red. Pretorius het twee jaar gelede aan Gordon High in die Strand gematrikuleer. Hy is beskryf as ’n gawe en nederige mens. Die seun van Crossroads het in die moeilikheid beland toe hy in die water gespeel het. Hy is per ambulans na die hospitaal geneem.