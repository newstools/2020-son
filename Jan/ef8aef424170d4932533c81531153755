DIE treindiens in die Wes-Kaap is tydelik tussen Kaapstad-stasie en Soutrivier en Esplanade opgeskort. Metrorail het Dinsdagoggend kort na 05:00 op sosiale media gesê hy ondervind sein-elektriese probleme op Kaapstad-stasie en weens dit word die treindiens opgeskort. Verder word pendelaars aangeraai om van alternatiewe vervoer gebruik te maak tussen Soutrivier en Kaapstad en Esplanade en Kaapstad. Metrorail sê tegnici werk daaraan om die probleem te fix.