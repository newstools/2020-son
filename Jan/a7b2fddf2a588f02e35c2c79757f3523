DIE Cape Quarter shopping centre in Groenpunt, Kaapstad, het ’n blaps gemaak deur ’n foto van Novak Djokovic op ’n plakkaat te gebruik pleks van een van Rafael Nadal. Die Spanjaard en Roger Federer van Switserland pak mekaar op 7 Februarie in Kaapstad in ’n wedstryd vir liefdadigheid. Op die poster word mense genooi om by die mall te kom eet. Die fout is raakgesien en die poster is afgehaal. ’n Woordvoerder van die winkelsentrum het gesê die persoon wat die fout gemaak het, voel “baie sleg”. Mense het selfs van Engeland gebel om te hoor wat aangaan. Kaartjies vir die wedstryd was in September al uitverkoop. Die game gaan op televisie uitgesaai word. – AlgoaFM