DIS amptelik! Die nuwejaar begin met pa’s wat nou ook geregtig is op 10 dae ouerverlof. Met die wysinging van die wet op basiese diensvoorwaardes wat op 1 Januarie 2020 inskop geld die nuwe toegewing vir pa’s ook. Vir jare reeds pleit pa’s en selfs ma’s van pasgebore babas vir die wet om te verander en nou is dit gedoen. Cosatu het die wysiging verwelkom en sê: “Werkers se volharding het tot die aanpassing gelei.” Die vakbondfederasie moedig nuwe pa’s, wie van die wet gebruik kan maak, om hul reg uit te oefen. - EWN 