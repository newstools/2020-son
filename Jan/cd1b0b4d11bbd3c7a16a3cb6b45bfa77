’N MAN beweer ’n McDonald’s-burger wat lyk of dit pas gemaak is, is in 1999 gekoop. David Whipple sê hy’t die burger 20 jaar terug in Utah gekoop en wou dit gebruik om ’n eksperiment te doen. Hy’t dit in sy baadjie se sak gesit en die baadjie agterin sy van gegooi. Van daar is die baadjie kas toe. Later het hulle verhuis en wou sy vrou die baadjie weggee. Dis toe dat hulle die burger kry. Die agurkie het gekrimp, maar die res van die burger lyk nog omtrent dieselfde. Die burger is in 2013 ontdek en is in ’n blik gebêre. Dis nou oopgemaak. – Fox News