OLE Gunnar Solskjær, bestuurder van Manchester Unit­ed, beweer hy is op soek na ’n striker wat selfs doele met sy “neus of tone” kan aanteken. Solskjær se kommentaar kom nadat United Dinsdag in die tweede been van die Carabao Cup se halfeind in die Etihad sy aartsvyand, Manchester City, met 1-0 uitoorlê het. Volgens Solskjær is hulle onvermoë om doele te kry ’n groot kopseer. Hy is gretig om dit reg te stel. United is reeds geknou met sy voorste striker, Marcus Rashford, wat twee maande buite aksie is weens ’n rugbesering. Rashford het tot dusver 18 doele in alle kompetisies. United se ander twee strikers, An­thony Martial en die 18-jarige Mason Greenwood, blaas warm en koud en dis waarom United nog opsies op aanval kort. Maar met minder as 24 uur voordat die transfer window sluit, lyk kanse bra skraal dat Solskjær sy wense sal vervul. United het reeds die dienste van Portugal se Bruno Fernandes van Sporting bekom. Solskjær meen hy weet Fernandes is ’n speler wat doele kan skep en aan­teken. “Ons benodig ’n striker wat kan score.” – AP