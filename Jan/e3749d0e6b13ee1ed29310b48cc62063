DIE Cape Town City-sokkerklub kan vir eers ’n bietjie rustiger slaap. Die Citizens is nou uit die Premierliga (PSL) se relega­siesone ná hulle oorwinning met 2-0 oor Wits in die Cape Town Stadium. Twee doele in die tweede helfte – deur Kermit Erasmus en Craig Martin – het die deal vir Jan Olde Riekerink (afrigter) se manne geseal. Hulle beklee nou die 12de plek op die PSL-punteleer. Die Clever Boys is in die vierde posisie, maar het drie wedstryde in die bank. Hulle is egter 12 punte agter die voorlopers, Kaizer Chiefs. Dit was net die Citizens se vierde oorwinning in 19 PSL-wedstryde. En dít in ’n seisoen waarin hulle waarskynlik gehoop het om title contenders te wees. Hulle swak results het direk gelei dat Benni McCarthy, die span se afrigter van die afgelope twee en ’n half jaar, gepos is. Die eerste helfte was maar ’n vervelige affêre, met albei spanne wat nie veel druk op die ander se defenders en keepers geplaas het nie. Bradley Ralani het ’n longrange shot probeer, maar Wits se keeper, Ricardo Goss, het dit maklik gesave. Die wedstryd het in die 61ste minuut skielik lewe gekry toe Thami Mkhize in die Wits penalty box ge­tackle is en die ref ’n penalty toegeken het. Die Wits-spelers was glad nie opgemaak met die skeidsregter se beslissing nie. Hulle het op hom afgestorm en hom beledig en selfs gestamp. Sameehg Doutie was aan die voorpunt van dié aanval en kan bly wees hy het nie die trekpas gekry nie. Goss is wel ’n geelkaart gewys vir sy aandeel in die protes. Thabo Nodada se skop van die spot af was egter futloos en Goss het dit maklik gekeer. Erasmus het vergoed vir Nodada se blaps en drie minute later van close range af die deadlock gebreek. Martin het in die 87ste minuut die drie punte verseker toe hy Ralani se through pass weggesit het. Die Kapenaars kry Vrydag nog ’n kans om hulle posisie op die punteleer te verbeter wanneer hulle weer tuis teen Black Leopards te staan kom.