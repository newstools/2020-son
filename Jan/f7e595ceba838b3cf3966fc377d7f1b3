Liewe Antie Mona EK HET tydens ons jaarlikse breaking up met een van my vroulike kollegas gevry. Dit was lekker. Ons albei het nou wel ’n dop in gehad, maar geweet wat ons doen. Ons twee eye mekaar anyway lankal en is albei ongelukkig in ons huwelik. Sy het ’n man wat veels te lief is vir suip, en ek sit opgeskeep met ’n lui vrou wat my nie eens ’n stukkie wil gee nie. My probleem is dat ek sedert daai vry-stuk nie kan ophou dink aan my kollega nie. Ek het haar so op WhatsApp gesê, en sy voel dieselfde. Ek wil haar graag weer sien, maar sy en haar familie het vir die festive by family gaan kuier. Nou verlang ek my dood na haar en ek wil dit graag tot die next level van seks vat. Ek het haar so gesê en sy is ook excited en willing vir dit. Antie, ek voel nie eens sleg nie, want my vrou doen dit regtig nie meer vir my nie. As dit nie vir ons kinders was nie, het ek al lankal van haar geskei. Ek het ook mos die reg om happy te wees, of hoe? – Verliefde Man Daar is ’n regte manier van dinge doen. En dan is daar natuurlik die verkeerde way. Hoe jy tans die challenges in jou huwelik hanteer, is nie reg nie. Jy het op jou vrou gecheat en nou wil jy jou cheatery tot ’n next level vat. ’n Huwelik en kinders is nie ’n gun teen jou kop nie. Jy doen jou vrou en kinders nie ’n favour deur in dié huwelik te bly nie. Op die duur rig jy eintlik méér skade aan. So, hoekom nie vir ’n slag ’n ware man wees en oop kaarte met jou vrou speel nie? Onthou net, terwyl jy nou so lekker dagdroom oor ’n ander man se vrou, is dié vrou lekker besig om vakansie-vakansie met haar wettige man te speel, en somer­aande lekker binneboud te lê.