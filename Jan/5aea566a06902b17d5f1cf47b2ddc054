DIE Suid-Afrikaanse franchises se laaste “hit out” voor die afskop van die Superrugby-seisoen gaan alles behalwe ’n vriendskaplike affêre wees. Die Kapenaars (Thor) en die Durbaniete (Black Panther) pak mekaar vandag in ’n Marvel Superhero Sunday-kragmeting (afskop 13:00) in die FNB Stadium in Soweto. Dié game gaan dien as die voorwedstryd (afskop 15:15) vir die ander groot derbystryd tussen die Lions (Spider-Man) en die Bulls (Captain America). Shaun Everitt, coach van die Sharks, het oor die game teen sy eweknie van die Stormers, John Dobson, gesê: “Daar is nie so iets soos ‘friendly’ games in rugby nie. Die intensiteit is iets waaraan ons kliphard gewerk het. “Ons soek ’n hoë work rate en baie energie van die manne. “Dit is hoe ons deur die skare geoordeel word. Ek dink dit gaan ’n onvergeetlike game wees.” Siya Kolisi gaan ’n Stormer-span aanvoer wat ander World Cup-helde soos Steven Kitshoff, Herschel Jantjies en Damian Willemse insluit. Hulle gaan behoorlik op die proef gestel word deur die Sharks se eie World Cup-sterre – manne soos Lukhanyo Am, Makazole Mapimpi, S’bu Nkosi en Thomas du Toit. Spelers soos Elton Jantjies (Lions) en Warrick Gelant (Bulls) gaan in die tweede game in aksie wees. Frans Malherbe en Bongi Mbonambi, twee van die Bokke se World Cup-sterre in die voorry, was Vrydagaand vir die Stormers teen die Kings in Knysna in aksie. Hulle het nie saam met die span Durban toe gereis nie. Die Stormers het teen alle verwagtinge in met 3-13 teen die Kings op ’n sopnat Loerie Park in Knysna vasgeval. Hilton Lobberts (slot), Godlen Masimla (skrumskakel), Jean-Luc du Plessis (losskakel), Seabelo Senatla (vleuel) en Ben-Jason Dixon (losvoorspeler), wat wel teen die Kings gespeel het, is op die bank ingesluit vir vandag se game in die Soccer City Stadium. Die tweestryd tussen die losskakels Curwin Bosch (Sharks) en Willemse (Stormers) behoort een van die groot hoogtepunte te wees. Die groentjie Rikus Pretorius en Ruhan Nel behoort hulle hande vol te hê in die middelveld teen die gesoute André Esterhuizen en Am. Die battle van die agterste driehoeke van die Sharks se Aphelele Fassi, S’bu Nkosi en Mapimpi, en die Stormers se Dillyn Leyds, Sergeal Petersen en Edwill van der Merwe, gaan beslis vir groot opwinding sorg. SHARKS – VOORSPELERS: Hyron Andrews, Thomas du Toit, Mzamo Majola, JJ van der Mescht, John-Hubert Meyer, Tera Mtembu, Ox Nché, Sikhumbuzo Notshe, Tyler Paul, Dylan Richardson, Le Roux Roets, Kerron van Vuuren, Ruben van Heerden, Henco, Venter, James Venter. AGTERSPELERS: Lukhanyo Am, Curwin Bosch, Boeta Chamberlain, André Esterhuizen, Aphelele Fassi, Marius Louw, Makazole Mapimpi, Lwazi Mvovo, S’bu Nkosi, Sanele Nohamba, Louis Schreuder, Madosh Tambwe, Jeremy Ward. STORMERS – Dillyn Leyds, Sergeal Petersen, Ruhan Nel, Rikus Pretorius, Edwill van der Merwe, Damian Willemse, Herschel Jantjies, Siya Kolisi (k), Ernst van Rhyn, Nama Xaba, David Meihuizen, Salmaan Moerat, Neethling Fouché, Scarra Ntubeni, Steven Kitshoff. BANK: Chad Solomon, Kwenzo Blose, Wilco Louw, Hilton Lobberts, Ben-Jason Dixon, Thys Kitshoff, Godlen Masimla, Jean-Luc du Plessis, Seabelo Senatla, Michal Haznar, David Kriel. BULLS – Warrick Gelant, Johnny Kôtze, Cornal Hendricks, Burger Odendaal (k), Rosko Specman, Morné Steyn, Ivan van Zyl, Josh Strauss, Muller Uys, Wian Vosloo, Juandré Kruger, Andries Ferreira, Wiehahn Herbst, Jaco Visagie, Simphiwe Matanzima. BANK: Johan Grobbelaar, Gerhard Steene­kamp, Mornay Smith, Ryno Pieterse, Ruan Nortjé/Jean Droste, Embrose Papier, Chris Smith, Divan Rossouw, Dylan Sage, Manie Libbok, Jeandré Rudolph, Abongile Nonko­ntwana, Tim Agaba. LIONS – Tiaan Swanepoel, Jamba Ulengo, Duncan Matthews, Dan Kriel, Courtnall Skosan, Elton Jantjies (k), André Warner, Len Massyn, Vincent Tshituka, Marnus Schoeman, Marvin Orie, Ruben Schoeman, Jannie du Plessis, Pieter Jansen, Dylan Smith. BANK: Jan-Henning Campher, Sti Sithole, Frans van Wyk, Roelof Smit, Cyle Brink, Morné van der Berg, Manuel Rass, Tyrone Green, Jo-Hanko de Villiers, Wilhelm van der Sluys, Jan-Louis la Grange, Wandisile Simelane.