VANESSA Hudgens het ’n vuurwarm foto op Instagram gesit waar ’n mens die tattoo op haar bors kan sien. Net nou die dag nog was dit in die nuus dat sy en die akteur Austin Butler (28) uit is. Austin en Vanessa (31) was sedert 2011 saam. Us Weekly het verlede week berig hulle verhouding is verby. In ’n video wat sy met haar omtrent 37,2 miljoen follow­ers gedeel het, lag sy en gooi ’n lekker pose. Die donkerkop is ook gesien toe sy saam met Kyle Kuzma (24) van die Lakers gaan eet het – én by een van sy games in Madison Square Garden. ’n Ingeligte het aan E! News gesê Vanessa gaan altyd na basketbalwedstryde toe. “Hulle het dadelik gekliek en het baie fun gehad. Dis nog nie ernstig nie. Sy geniet sy geselskap en dis goed vir haar om haar aandag nou af te lei. “Hulle gesels gereeld en het weer planne om mekaar te sien, maar sy wil hom nie date nie.” – Daily Mail