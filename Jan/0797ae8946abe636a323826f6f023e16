'N SKOOLSEUN van Parktown Boys' High wat gesien het hoe Enoch Mpianzi in die Krokodilrivier verdrink het, is steeds getraumatiseer deur die geluid van water. Die seun het nog nie gestort sedert hy vanaf die skoolkamp teruggekeer het nie. Hy vertel dat hy vriende met Enoch gemaak het toe hulle op die bus in Johannesburg geklim het en was in dieselfde groep as hy gedurende die water-aktiwiteit. Volgens die leerder was daar geen onderwysers teenwoordig by die rivier nie. "Dit was net ons graad.8-seuns, die skoolprefekte en die kampfasiliteerders," vertel hy. Hy sê die vlot het omgeslaan kort nadat hulle in die water gegaan het en hulle het gespartel om aan die dele vas te klou wat losgekom het.  "Daardie oomblik het ek gevoel ek gaan dood. "Enoch kon nie by die rubber tube uitkom nie. Dit het gelyk of hy op een plek vasgesit en sy hand bo die water probeer hou het. Ek het 'n paal gegryp en probeer om dit vir Enoch aan tee gee, maar ek kon hom nie bereik nie. Die rivier het hom weggevat." Hy sê toe daar na die voorval 'n roll call gedoen is, is hy en sy vriend geïgnoreer toe hulle iets wou sê - News24