EMERITUS-AARTSBISKOP Desmond Tutu en sy vrou, Leah, het geen beserings opgedoen in die brand wat Woensdagoggend by hul huis in Hermanus uitgebreek het nie. Luidens 'n verklaring van die Desmond & Leah Tutu-stigting is die egpaar in goeie gees ondanks die brand wat die leefarea van hul kothuis beskadig het. Hulle het die personeel van hul aftree-oord asook lede van die plaaslike brandweerdepartement bedank. "Ons kan die personeel van die afree-oord nie genoeg bedank vir hul vriendelikheid en vinnige optrede nie asook die brandweerdepartement, die onbesonge helde, op wie se dapperheid mens staatmaak in die mees moeilikste omstandighede. God seÃ«n hulle almal," lui die verklaring. Die Tutu's vermoed dat 'n foutiewe gasverwarmer die oorsaak van die brand kan wees. - News24