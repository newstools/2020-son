BEGUNSTIGDES van maatskaplike toelaes kan vanaf 14 September aanlyn aansoek doen om sekere toelaes. Sassa het Maandag gesê die loodsprojek is van toepassing op toelaes vir kindersorg, bejaardes en pleegkinders. Aansoeke kan ingedien word op services.sassa.gov.za. Ander toelae sal na die hersiening van die stelsel by die portal gevoeg word. Sassa sê dit sal ’n verligting vir begunstigdes wees aangesien dit hulle die ongerief sal spaar om in lang toue te gaan staan. Aansoeke kan op ’n rekenaar en ’n selfoon gedoen word. Begunstigdes moet toegang tot ’n e-posadres hê om aan te meld. Sassa sê die stelsel word tussen 14 en 25 September getoets. Dokumente wat aangevra word moet aangeheg en gesertifiseer word.