ELDORADO PARK het Saterdag saam gekom om Nathaniel Julies te groet. Drie polisiebeamptes is gearresteer nadat die 16-jarige Downsindroom seun deur die polisie dood geskiet is. The Citizen berig dat inwoners in die omgewing wakker geword het met Nathaniel se doodskis wat by die straat af gedra is, na sy ouerhuis waar die begrafnis plaasgevind het. 'n Erewag sal na die huisdiens gevorm word wanneer sy oorskot na die kerk daar naby beweeg. Die dood van die tienerseun het gelei tot 'n noodkreet in nie net Eldorado Park nie maar die res van die land, vir strenger stappe teen polisie brutaliteit. Nathaniel se finale rusplek sal by die Avalon-begrafplaas wees.