LIDIA van Aswegen van De Aar in die Noord-Karoo deel haar resep vir sappige skaaptjoppies met Die VLV-kookboek: Resepte van Toe & Nou. Die boek word uitgegee deur Human & Rousseau. Die resep lewer drie tot vier porsies (twee tjops elk). Bestanddele: 6 tot 8 skaaptjops 250 ml koekmeel olie vir braai Sous: 750 ml kookwater 30 ml koekmeel 15 ml tamatiesous 15 ml Bisto-sous 15 ml worcestersous sout en peper na smaak 2 uie, gesny Metode: 1. Vryf die tjops met die meel in. Braai die tjops vinnig in ’n pan aan albei kante om dit te seël. 2. Voorverhit die oond tot 180 °C. Meng die sous­-bestanddele. 3. Pak die tjops in die sous. Strooi sout en peper na smaak daaroor. 4. Braai die uie en pak dit bo-op die vleis. Bedek dit en bak tot sag. Bedien met bykosse van jou keuse.