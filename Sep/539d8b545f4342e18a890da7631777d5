OF JY nou dink die Loch Ness-monster bestaan of nie, dis vanjaar al sewe keer gesien. ’n Toeris het foto’s van Loch Ness in Skotland geneem en eers later besef hy’t Nessie ook afgeneem. Ene mnr. Van Schuerbeck het op Saterdagmiddag 29 Augustus foto’s van die bekende meer geneem. Op een foto kan ’n donker voorwerp in die water gesien word. Van Schuerbeck is ook nou opgeneem in die amptelike register van mense wat die bekende Skotse monster gekiek het. Deur die jare het talle mense gesê hulle het Nessie gesien. – mirror.co.uk