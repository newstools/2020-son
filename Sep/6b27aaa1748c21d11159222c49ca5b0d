’N BEJAARDE man is dood in 'n brand Saterdagoggend in Steenberg. Jermaine Carelse, van die Stad Kaapstad se brand en reddingsdienste, sê hul spanne het kort na middernag reageer op 'n informele struktuur wat aan die brand was. "Met die brandweerspanne se aankoms op die toneel was twee informele strukture langs 'n woonstel in vlamme. "Die brand is kort na 02:00 geblus, maar ongelukkig het die brandweermanne onder die puin ook die liggaam van 'n man gekry." Die oorsaak van die brand word nog ondersoek en geen verdere besonderhede oor die man was teen druktyd beskikbaar nie.