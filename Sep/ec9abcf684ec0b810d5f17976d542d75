DIE kameras gaan nou ophou draai vir die mees plastiese, ag jammer, julle, ek bedoel beroemdste familie op TV – die Kardashians. Jip, Kim Kardashian en haar clan het dié week aangekondig Keeping Up with the Kardashians (KUWTK) sal ná reeks 20 ten einde loop. Fans van KUWTK het darem nog twee reekse van die realiteit-show oor waarin hulle hulle kan verlustig. Verduur Reeks 19, wat in die pandemie-tyd hoofsaaklik op hul iPhones op­geneem is, skop op 17 September af. En dan sal ons nog in 2021 die laaste seisoen moet verduur. Volgens Kimmy het die hele familie saam besluit om ’n einde aan die show te bring. “Dit is met swaar harte dat ons koebaai sê aan KUWTK. Ná 14 jaar, 20 reekse, honderde episodes en verskeie spin-off shows het ons as familie besluit om dié spesiale journey te beëindig.” Verleng Ek wil hêppie raak oor dié nuus, maar my kop sê vir my die Karda­shians wil ons dalk net ’n kop aansit en seker maak hul kykersgetalle, wat deesdae maar bra laag is, skiet weer die hoogte in gedurende die laaste twee seasons. Sien, dan het hulle mos kamma nie ’n ander keuse as om die show te verleng nie.