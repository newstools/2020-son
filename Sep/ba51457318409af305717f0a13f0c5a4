MOSSELBAAI. – Die hel is behoorlik los ná die beweerde verkragting van ’n 20-jarige vrou hier in die kwarantynkamp by PetroSA. Dawid Kamfer, ’n raadslid hier en provinsiale leier van die Independent Civics Organisation of South Africa (Icosa), is op die oorlogspad daaroor. Die kamp is onder die toesig van die departement van openbare werke. Die verdagte is na verneem word ’n skoonmaker daar. Kamfer sê: “Ek was geskok dat so iets in een van die veiligste plekke kon gebeur het. Gekyk “Mense wat familie in daai kwarantynkamp het, worry nou meer as ooit te­vore oor hul veiligheid en toekomstige pasiënte sal nie daarheen wil gaan nie. “Daar sal indringend gekyk moet word na die security clearance van personeel. “Waar was die sekuriteitspersoneel? Waar was die ander personeel toe die beweerde verkragting gepleeg is?” Op Facebook is gevra waarom nie ook opgeruk kan word na die kwarantynkamp nie. “Maar mense gaan aan oor hare en sjampoe? Is die veiligheid van Covid-19-pasiënte nie ook so belangrik nie?” is een van die vrae op Facebook. Skryf Kamfer sê hulle gaan antwoorde by die plaaslike munisipaliteit soek. Hy spesifiseer: “Ons gaan ook ’n dringende brief skryf aan min. Patricia de Lille, onder wie se ministerie (openbare werke en infrastruktuur) kwarantynkampe bestuur word.” Sers. Chris Spies, polisiewoordvoerder, het bevestig dat ’n 27-jarige man aangekeer is in verband met die beweerde verkragting.