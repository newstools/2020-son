TIEN mense, waaronder 'n EFF-LP, is gearresteer vir die beskadiging van Clicks-eiendom tydens 'n protesoptog. News24 berig die LP staar ook verdere klagte in die gesig nadat hy na bewering 'n polisiebeampte aangerand en hom teen arrestasie verset het. Bheki Cele, minister van polisie, het die polisie gevra om klante, personeellede asook eiendom teen betogers te beskerm. Hy het die dade van vandalisme en opsetlike saakbeskadiging veroordeel. Die protesaksie volg nadat Clicks ’n advertensie aanlyn geplaas het wat die hare van
 swart modelle as “droog”, “vaal” en beskadig” beskryf, terwyl wit vroue
 se hare as “fyn en plat” en “normaal” beskryf is. Volgens
 Clicks is 425 winkels landwyd deur die EFF se protesaksie geraak. Die
 omvang van die skade is egter nog nie vasgestel nie. Die maatskappy het Dinsdag gesê almal betrokke by die advertensie is 
geskors. Alle TREsemme-produkte is ook van hul winkelrakke verwyder. Clicks-takke landwyd was Woensdag gesluit. 