HIERDIE resep is ideaal vir daardie aande wanneer jy sleepvoet van die werk af kom en nie baie energie wil bestee aan ’n ingewikkelde aandete nie. Bestanddele: aartappels vir bak growwe seesout varsgemaalde swart­peper grasuie vir garnering gesoute botter, suurroom of enige topping waarvoor jy lus het Metode: 1. Sny ’n kruis van ongeveer 6 mm diep in elke aartappel. Dit help om meer stoom vry te stel, wat die binnekant lekker fluffy maak. Dit maak dit ook makliker om die aartappels te sny wanneer hulle vuurwarm is. 2. Bak teen 205 °C (400 °F) vir twee ure. Die aartappels sal nie teen dié temperatuur brand nie en dit sal die skil lekker crispy maak. 3. Wanneer die twee ure om is, verwyder die aartappels en sny die kruis dieper. Sit dan die aartappels terug in die oond vir nog 10 minute. Dit help om die binnekant verder uit te droog en dit ekstra fluffy te maak. 4. Sit lekker baie botter of suurroom op en garneer met grasuie.