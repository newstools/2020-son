ONS goue seun laat waai die Suid-Afrikaanse vlag hoog daar oor die waters. Die Suid-Afrikaanse komediant Trevor Noah, wat deesdae in Amerika is, is op die Fortune 40 Under 40-lys van invloedrykste mense ter wêreld. Die aanbieder van The Daily Show is in die vermaaklikheidskategorie gelys. Saam met Trevor is van die grootste en blinkste sterre in die bedryf soos Beyoncé, Black Panther se regisseur Ryan Coogler, Zendaya, en die sokkerster Marcus Rashford, die renjaer Lewis Hamilton, en die aktrise en vervaardiger Issa Rae. Op dié lys vooraanstaandes word van die wêreld se magtigste mense en opkomende leiers vereer in verskeie kategorieë soos finansies, tegnologie, gesondheidsdienste, politiek, media en vermaaklikheid. Die tydskrif Fortune het Trevor beskryf as een van die mees visible komediante in die wêreld. “Noah is ’n akteur en skrywer, asook ’n politieke kommentator. “Hy het sy loopbaan in Suid-Afrika begin, waar hy gebore is as die seun van ’n swart ma en ’n wit pa wie se verhoudingoor die kleurgrens onwettig was in die apartheidsera. “Sy kinderlewe is die onderwerp van sy New York Times blitsverkoper Born a Crime, wat aangepas word as ’n fliek waarin Lupita Nyong’o die rol van sy ma gaan vertolk.”