DIE hoof van die Suid-Afrikaanse Weermag, Solly Shoke, het sy lede gewaarsku om nie betrokke te raak by die sake van politieke partye nie. Die weermag het hom ook in 'n verklaring gedistansieer van 'n uitnodiging aan lede om 'n vergadering by te woon waar politieke kwessies bespreek word. Siphiwe Dlamini, weermagwoordvoerder, sê die weermag het bewus geword van so 'n vergadering wat verband hou met kwessiess binne die ANC. Dlamini sê weermaglede het nie magtiging om sulke vergaderings by te woon nie en moet waak daarteen om partysake in die naam van die weermag te bespreek. - News24 