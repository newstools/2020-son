DIE polisie in die Wes-Kaap is opsoek na twee mense wie 'n winkelassistent tudens 'n rooftog in George vermoor het. News24 berig twee mense het die spaza-winkel in Touwsranten in die Wilderness, met gesigmaskers binnegekom. Kapt. Malcolm Pojie, 'n polisiewoordvoerder, sê: "Volgens inligting wat op die toneel verkry is het die verdagtes, sonder enige waarskuwing, net begin skiet. "Een van die koeëls het die 23-jarige Misheck Jemitalla in die bors getref." Die twee het toe twee kliënte van hul selfone en 'n aansienlike bedrag kontant beroof, voor hulle te voet in die rigting van digte bosse gevlug het. Potjie noem: "Forensiese kenners het die misdaadtoneel vir enige bewyse en leidrade gefynkam. "Daar is ook op drie 9mm doppies beslag gelê." Die twee verdagtes is in hul laat 20s, skraalgebou en sowat 1.75m lank. Enige persoon met inligting word gevra om die ondersoekbeampte, sers John Boezak op 044 803 4764/14 of 072 942 0042 of Crime Stop op 08600 10111 te kontak.