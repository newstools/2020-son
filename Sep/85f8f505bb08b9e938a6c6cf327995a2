DIE aantal vroue wat op skoolgronde en staatseiendom verkrag word is 'n bron van kommer. Polisie minister Bheki Cele het tydens 'n ANC mansdialoog Vrydag sê: "Geslagsgebasseerde geweld bly een van die polisie se top prioriteite." Volgens Cele toon die 2019/20 misdaadsyfers dat byna 400 vroue by opvoedkundige-instellings verkrag is en byna 20 hiervan op regeringseiendom. "Van die verkragtings wat in 2019/20 aangemeld is, is 18 231 mense verkrag in die blyplek wat hulle ken, in die blykplek van die oortreder, in die blyplek van die slagoffer, next-door, by familie." Cele sê: "Dit beteken die slagoffer is verkrag deur mense wie hulle ken." Hy noem dit is waarom gemeenskappe deel moet word van die geveg teen geslagsgebasseerde geweld. "Nog 'n bekommernis waarna gekyk moet word is dat sowat 380 persone by opvoedkundige instellings verkrag is. Maar nog erger is dat 16 van die verkragtings op regeringspersele was. Ons hoef dus nie ver te kyk nie. "Ons moet om ons kyk," voeg hy by. - Jacaranda FM