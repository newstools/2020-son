'N FAMILIELID is gearresteer nadat die lyk van 'n 14-jarige meisie die naweek in 'n puttoilet in Mpumalanga gevind is. Sy is as vermis aangemeld voor haar lyk gevind is. Brig. Leonard Hlati, 'n polisiewoordvoerder, sê die meisie se familie het haar verlede Woensdag laas lewend gesien. Volgens Hlati het haar familie die volgende dag dreigboodskappe ontvang asook 'n eis vir 'n losprys. 'n Klag van ontvoering is gelê, maar die afgelope Saterdag is haar lyk in die puttoilet gevind. Die polisie het Maandag die familielid gearresteer. Die vermoede is dat sy voor haar dood bedwelm is. - News24 