VYF jaar lank sloer die wheelie bin-saak wat die hele Mitchells Plain destyds geruk het. Die moordbeskuldigde, Shakoor Roberts, het egter nou besluit om aansoek te doen om borgtog. Roberts staan tereg op ’n klag van moord nadat hy na bewering sy ma, Gafsa Roberts, in ’n vermoedelik satanistiese ritueel vermoor het. Die 61-jarige se erg ontbinde lyk is in Tafelsig in haar wheelie-bin gevind - drie dae nadat sy as vermis aangegemeld is. Son het vroeër berig dat die saak verlede jaar tot stilstand gekom het toe die staat 'n recording ontvang het waarin Roberts na bewering skuld beken. Nou wil Roberts na vyf jaar op bail vrygelaat word. Die nuus het Roberts se suster, Rushana Adams, omtrent upset en sy glo hy moet betaal vir sy dade. "Ever since my ma dood is weet ek nie eens meer hoe om te lag nie. Van op en af na die hof is ek op medikasie en moes ek my winkel toegemaak het. "Wat ek my ma wel belowe het, is dat ek nie sal opgee tot geregtigheid geskied nie." Roberts is op 1 Oktober weer in die hof om te hoor of sy borgtogaansoek suksesvol was.