DIE sakeredders van die Suid-Afrikaanse Lugdiens (SAL) het besluit om alle bedrywighede onmiddellik op te skort terwyl hulle nog wag op finansiële hulp. Die administrateurs het Dinsdag gesê hoewel vordering gemaak is om befondsing vir die groep se reddingsplan te vind, moet daar nou na ander opsies gekyk word. Die sakeredders sê sekere befondsers het aangedui om 'n gedeelte van die befondsing te verskaf. Die sakeredders is ook nog besig om gesprekke met die regering te voer om die oorblywende fondse te kry om die reddingsplan te implementeer. R10,5 miljard is nodig vir die lugdiens om bedrywighede weer te hervat. - BusinessTech