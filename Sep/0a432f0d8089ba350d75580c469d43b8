DAAR gaan twee trofeë op die spel wees wanneer die plaaslike rugbyseisoen weer hervat word. Die Suid-Afrikaanse Rugbyunie (Saru) het in ‘n verklaring bevestig SA se sewe franchises gaan mekaar die stryd in die Superrugby-Unlocked en die Currie Cup-kompetisie die stryd aansê. Dit is wanneer die binnelandse seisoen volgende maand hervat word na die ses maande onderbreking weens die Covid-19-pandemie. Na afloop van die Super Fan Saterdag-wedstryde in Pretoria op 26 September en die Springbok Showdown in Kaapstad op 3 Oktober, sal die sewe provinsiale spanne oor 16 naweke in 'n dubbele ronde van plaaslike aksie mekaar aandurf. Daar sal twee bekers op die spel wees met die Super Rugby Unlocked en die Currie Cup. Die eerste ronde wedstryde, van 10 Oktober tot 21 November, sal vir Superrugby Unlocked wees. Die wenner van die kompetisie sal die span met die meeste punte op die punteleer na die eerste ronde wees. Alle logpunte word dan oorgedra na die tweede ronde - die Curriebeker van 28 November tot 9 Januarie 2021 - wat sal uitloop op die halfeindronde op 16 Januarie en die eindstryd op 23 Januarie volgende jaar. Die Cheetahs verdedig die kroon wat hulle in 2019 verower het teen die Vodacom Blue Bulls, Xerox Golden Lions, Tafel Lager Griekwas, Phakisa Pumas, Cell C Sharks en DHL Western Province. "Ons is baie dankbaar vir die uitstekende samewerking wat ons borge, uitsaaivennoot, die vakbonde en ander belanghebbendes gehad het, om weer so na naweke te kan uitsien na werklike rugbywedstryde," het Jurie Roux, uitvoerende hoof van SA Rugby, gesê. "Afhangend van ons deelname aan die Castle Lager Rugbykampioenskap, sal ons ons top plaaslike Springbokke in die komende weke en maande in aksie sien. “Die impak van die pandemie op die seisoen was buitengewoon en ons moes met 'n buitengewone oplossing vorendag kom om die Vodacom Super Rugby-seisoen te kon voltooi en die Curriebeker-wedstryd te konfronteer. Ons glo dat dit die beste oplossing is vir almal wat betrokke is. “Al die spanne sal mekaar tuis en weg aandurf en hulle sal twee afslaan geniet gedurende die vier maande wat ons glo plaaslike rugby van topklas sal lewer en die volgende generasie sterre vir Suid-Afrikaanse rugby sal uitgrawe. SA Rugby het ook 'n provinsiale o.21-kompetisie van vyf spanne tussen die Blou Bulle, Vrystaat, Goue Leeus, Haaie en die Westelike Provinsie aangekondig. Die besonderhede van hierdie kompetisie, sowel as die Vodacom Super Rugby Unlocked en Currie Cup-wedstryde sal binnekort bevestig word.