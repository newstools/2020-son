GESKOK! Dit was Unilever Suid-Afrika se reaksie toe hulle ontdek dat foto's vir 'n TRESemmé advertensie op Clicks se webwerf swarthare as minderwaardig uitbeeld. In 'n verklaring erken die maatskappy dat dit rassisties was en vra onvoorwaardelik omverskoning. 'n Herrie het losgebars oor die advertensie op Clicks se website. Die advertensie het witvroue se hare as "fine and flat" en "normal" beskryf, terwyl swartvroue se hare as "dry and damaged" en "frizzy and dull" beskryf is. Nie net het dit vir aansienlike reaksie op sosiale media gesorg nie maar ook die EFF wat by talle Clicks-winkels regoor die land betoog het. Die betogings is beeindig na 'n vergadering Donderdag tussen die EFF en die bestuur van Unilever en Clicks. Unilever sê hulle het dadelik 'n ondersoek geloods. "Ons het ook ons bemarkingsveldtogte en foto's in ons Suid-Afrikaanse portefeulje hersien, om seker te maak dit stem ooreen met ons verbintenis om almal te vier en diversiteit en inklusiwiteit te bevorder."