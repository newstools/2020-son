ALTESAAM 13 betogers teen gender-based violence (GBV) het Maandagoggend in die Kaapse landdroshof verskyn op klagte van openbare geweld en oortreding van die Wet op Rampbestuur. Son het berig hoe groepe Saterdag teen GBV en ander misdade betoog het en hoe dinge lelik handuit geruk het. Daar was ’n vier uur lange stand-off voor die parlement in Kaapstad tussen die cops en sowat 2 000 betogers. Luidens berigte het sowat 500 bikers ook vir ’n aparte protesaksie teen plaasmoorde naby die parlement opgedaag. Verjaag Die betogers het eers op die hoek van Roeland- en Buitenkantstraat saamgedrom. Hulle is verjaag en het toe voor die parlement gaan betoog. Kapt. FC van Wyk, polisiewoordvoerder, het gesê die bloues het 18 mense gearresteer. Van Wyk sê sake van openbare geweld, saakbeskadiging, oortreding van die Wet op Rampbestuur en poging tot moord word ondersoek. Luidens berigte is die be­togers teen geslag-gebaseerde geweld wat gearresteer is, oor die naweek op waarskuwing vrygelaat. Hulle sal weer op 13 Oktober moet hof loop. Die saak is uitgestel vir verdere ondersoek.