DIE AFC Bournemouth-doelskieter Callum Wilson kan volgende seisoen weer in die Premierliga uitdraf – by Newcastle United. Die gerelegeerde Bourne­mouth het Newcastle United se aanbod van £20 miljoen (byna R441 miljoen) vir Wilson aanvaar. Hy sal vandag persoonlike voorwaardes bespreek en ’n mediese ondersoek ondergaan. Aston Villa en Newcastle was Saterdag in onderhandelinge met Bournemouth betrokke en albei het aanbiedinge vir die 28-jarige doelskieter gemaak. Villa het egter sy bod van £21 miljoen (byna R463 miljoen) laat vaar en Newcastle se pad oopgemaak om Wilson te sign.