DIE span van die Nieu-Seelandese Suid-Eiland het Saterdag die derbystryd teen die Noord-Eiland op sensasionele wyse met 38-35 in Wellington gewen. Die Suide was met die rustyd met 17-14 voor. Aan die einde van die dag het dit nie oor die uitslag van die game gegaan nie.  Dit was egter die gehalte van die spel wat beide kante opgedis het, wat regtig saak gemaak het. Die langverwagte kragmeting het voldoen aan al die verwagtinge. Die Nieu-Seelandse spelers het hul ogelooflike vaardige te toon gestel. Die game, wat teen teen ‘n frenetiese tempo gespeel is, het die heeltyd wipplank gery. Beide spanne het vyf skitterdrieë gedruk. Die enigste verskil tussen die twee spanne was ‘n strafdoel deur die Suid se heelagter, Jordie Barrett. Die wedstryd was tot in die doodsnikke nog in die weegskaal totdat die Suid se regtervleuel Will Jordan, ’n goed berekende dwarskop uit die lug gepluk het, vir die deurslaggewende drie wat die game in sy span se guns geswaai het. Benewens Jordan wat twee drieë vir die Suid gedruk het, was Rieko Ioane, wat ook twee vyfpunters in die nr.13-trui vir die Noord gescore het, die groot uitblinkers. Puntemakers: NOORD – drieë: Rieko Ioane (2), Damian McKenzie, Aaron Smith, Ash Dixon; doelskoppe: McKenzie (5). SUID – drieë: Nepo Laulala, Jordie Barrett, Will Jordan (2), Tyrel Lomax; doelskoppe: Jordie Barrett (5); strafdoel: Barrett. 