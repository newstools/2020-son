'N MAN van Limpopo is drie lewenslange vonnisse opgelê na die moorde van twee minderjarige kinders. Charles Moswathupa (35) is skuldig bevind aan die moorde van Samson Sithole (3) en Boitumelo Matsekoleng (6). Hy het Boitumelo ook verkrag. Samson is op 6 Desember 2018 vermoor en sy lyk is met kopwonde in die bosse gevind. Moswathupa is eers in Oktober 2019 gearresteer nadat hy vir Boitumelo verkrag en vermoor het. Moswatupa het 'n pleit- en vonnisooreenkoms met die staat probeer aangaan om net 28 jaar uit te dien, maar dit is verwerp. Kgoputso Sekhukhune, staatsaanklaer, het gesê die oortredings is wreed genoeg vir die voorgeskrewe minimum vonnis om opgelê te word. - The Citizen