DIE Southern
Kings-hulpafrigter, Braam van Straaten wil weet waar Suid-Afrikaanse rugby se
broederskap is? Dit nadat hy en
ander werkenemers en spelers by die Southern Kings op die koudste van koue
maniere moes hoor, hulle het nie meer werke nie, en gaan ook nie ’n salaries
aan die einde van die huidige maand (September) kan trek nie. Daarom is daar
verlede week ’n Backabuddy fondsinsamelingsprojek begin om die Kings se spelers
en personeel te help wat nou skielik nie meer enige betaling sal ontvang ná die
likwidasie van die span. Die projek is
tesame met die vakbond Sport Employees Unite (SEU) geloods. Van Straaten het
aan Son gesê dat daar geen integriteit was aan die manier hoe die proses
hanteer was met die Kings-spelers en personeel. “Dit is baie
hartseer dat jong talentvolle spelers en personeel ’n die gemors gedruk is deur
ander se besluite en dan word daar net so weggestap dat die mense oorgelaat is
aan hul eie lot. Die spelers en personeel het ook verantwoordelikhede. Kyk na
’n speler soos Cameron Wright, hy het net ’n huis hier in die Oos-Kaap gekoop
vir sy gesin. Nadat hy geskuif het van ’n ander span (Sharks), nou is alles tot
nuut,” het Van Straaten gesê. Volgens die
voormalige Springbok is die hele situasie deur die Suid-Afrikaanse Rugbyunie
(SA Rugby) en die Oostelike Provinsie Rugbyunie baie sleg hanteer. “Die probleem was
al lankal daar, maar net ses dae voor spelers en personeel betaling moet
ontvang is daar met hulle gedeel dat hulle nie meer enige betaling sal ontvang
nie. Niemand was voorbereid.” Van Straateten sê
die situasie wys duidelik dat die sogenaamde broederskap wat rugby veronderstel
is om te kweek net vir uitgesoektes is. “Rugby het ’n
sekere etos van broederskap waaraan ons moet voldoen, maar waar is die
broederskap in die geval? Dit kom voor of dit net vir sekere uitgesoektes
bedoel is en dis verkeerd.” Die Kings se
backbuddy teiken is om R 400 000 in te samel en het teen Maandagmiddag (16:00)
op ’n ingesamelde bedrag van R64 549.43 gestaan. Een van die
bekende skenkers was die voormalige Springbok en Lions-speler Lionel Mapoe. Dié Oos-Kaapse
boorling, wat sedert 2019 sy rugby in Frankryk speel, het $639,87 (sowat
R11 000) geskenk. Die grootste
donasie was tot dusver R30 000 vanaf ’n anonieme skenker. As jy belangstel
om te help kan jy www.backabuddy.co.za/champion/project/southern-kings
besoek om jou donasie te maak.