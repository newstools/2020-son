DIE vonke gaan môre behoorlik spat. Dít is wanneer die ster­belaaide spanne van Nieu-Seeland se Noord- en Suid-eilande mekaar in Wellington die stryd gaan aansê. Die afskop is 07:10 SA tyd. Die Noord-span se pak voorspelers bestaan uit ’n kombinasie van spelers van die Blues en Hurricanes. Die dinamiese lostrio van Akira Ioane, Ardie Savea en Hoskins Sotutu van die Noord-span gaan by die afbreekpunte in ’n hewige stryd met die drietal van die Suide, Tom Sanders, Tom Christie en Shannon Frizell, gewikkel wees. In die Noorde se agterlyn is TJ Perenara bo Aaron Smith as skrumskakel vir die beginspan verkies. Perenara kombineer saam met sy voormalige Hurri­cane-spanmaat Beauden Barrett as die skakelpaar. Smith is vir dié stryd op die bank ingesluit. Anton Lienert-Brown en Rieko Ioane vorm ’n gedugte kombinasie in die middelveld. Caleb Clarke, die sterk jong vleuel van die Blues, gaan saam met die Cru­saders se gewilde spoedvraat Sevu Reece en die Chiefs se spelbreker Damian McKenzie die agterste driehoek vorm. Die Suid-span se pak voorspelers bestaan meestal uit talentvolle All Blacks van die Crusaders en die Highlanders. Die skakelpaar van Brad Weber en Richie Mo’unga gaan sake agterlangs vir die Suid-span wil dikteer. Aangevoer En met spelers van die kaliber van George Bridge, Jack Goodhue, Brayden Ennor, Will Jordan, en Jordie Barrett in die laaste vesting, gaan hulle beslis ’n groot bedreiging op die verdediging sowel as op die aanval bied. Die spanne word onderskeidelik deur die twee All Black-slotte Patrick Tuipulotu (Noord) en Sam Whitelock (Suid) aangevoer. NOORD – Damian McKenzie, Sevu Reece, Rieko Ioane, Anton Lienert-Brown, Caleb Clarke, Beauden Barrett, TJ Perenara, Hoskins Sotutu, Ardie Savea, Akira Ioane, Tupou Vaa’i, Patrick Tuipulotu (k), Ofa Tu’ungafasi, Asafo Aumua, Karl Tu’inukuafe. BANK: Ash Dixon, Ayden Johnstone, Angus Ta’avao, Scott Scrafton, Dalton Papalii, Aaron Smith, Peter Umaga-Jensen, Mitchell Hunt. SUID – Jordie Barrett, Will Jordan, Braydon Ennor, Jack Goodhue, George Bridge, Richie Mo’unga, Brad Weber, Tom Sanders, Tom Christie, Shannon Frizell, Mitchell Dunshea, Sam Whitelock (k), Nepo Laulala, Codie Taylor, Joe Moody. BANK: Liam Coltman, George Bower, Tyrel Lomax, Manaaki Selby-Rickit, Dillon Hunt, Finlay Christie, Josh Ioane, Leicester Faingaanuku.