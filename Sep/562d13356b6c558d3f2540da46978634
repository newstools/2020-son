DIE Valke, die polisie se eenheid vir prioriteitsmisdaad, vra die publiek se hulp om vier cash-in-transit-rowers vas te trek. Zinzi Hani, Valke-woordvoerder, sê vier gewapende rowers het 7 Oktober ’n G4S-geldwa in Nyanga gevolg tot waar die security guards ’n ATM moes bedien. Skietery Die verdagtes het gedreig hulle gaan die wagte skiet en hul wapens afgevat. Die rowers het met ’n onbekende bedrag geld weggekom. Terwyl die verdagtes op die vlug geslaan het, het ’n skietery uitgebreek. ’n Omstander is gewond. Mense met inligting word gevra om AO Mphathi Velani by 082 411 2073 te bel.