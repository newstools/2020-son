DIT is al net meer as ’n jaar sedert Cheswyn Ruiters as die eerste wenner van Maak My Famous gekroon is en nou staan hy reg met sy heel eerste live aanlyn show. Cheswyn sê hierdie konsert van hom gaan soos ’n vars briesie wees. “Dit is die eerste show wat ek self reël hierdie. “Ek is baie opgewonde, want met hierdie show wil ek mense op ’n journey vat. “Ek wil mense vertel wie Cheswyn Ruiters is, wat sy storie is. “Dit gaan iets baie persoonliks en baie intiems wees. “Ek gaan baie diep in my emosies delf om my storie rou en eerlik te vertel.” Die sanger het geskimp dat ons dalk van sy splinternuwe musiek kan hoor – musiek wat hy nog in die week in die studio opgeneem het. “Ek is so opgewonde oor die songs wat ek gaan doen. “Dit gaan songs wees waarop mense lekker kan dans en hulself kan geniet. “Mense gaan Sondag vir die eerste keer na hierdie songs kan luister.” Cheswyn beloof dat sy musiek-seleksie ietsie van alles vir almal bevat. “Ek gaan gospel doen, R&B en soul. “Ek gaan probeer om so veelsydig moontlik te wees. Gestap “Daar gaan ietsie vir die ouer garde wees, asook ietsie vir die jonger mense.” Dié sanger van Worces­ter het ook ewe lekker kunstenaars gekry om die verhoog met hom te deel. “Die ongelooflike Jarrad Ricketts, wat my eerste single, ‘A Reason’ geskryf het, gaan optree. “Ek en Jarrad het so ’n lang pad na en gedurende die kompetisie gestap. Ons het ’n hegte band ontwikkel. “Die beeldskone Maak My Famous-deelnemer van seisoen 1 Megan Danner gaan daar wees, en ek het ook die gewilde Rotas The Rapper gevra om op te tree. “Hy gaan ook sy storie saam met ons deel.” Cheswyn voeg by Jayson Kleinschmidt, wat laas week huis toe gestuur is in die Maak My Famous-kompetisie, gaan die gehoor met sy operastem kom betower. Maar dis nie ál nie! Cheswyn het beloof hy het nog ’n hele paar verrassings. Hoewel hierdie show nie voor ’n live gehoor gaan plaasvind nie, gaan Cheswyn steeds seker maak dat die kyker by die huis deel is daarvan. “Ek het mense gevra om video’s van hulself in stuur waar hulle dans en hulself ’n lekker tyd gee, so ek is lekker opgewonde om die video’s tydens die show te speel.” Nee kyk, Cheswyn het ons nie net een rede gegee om kaartjies vir sy show te koop nie, daar is sommer baie. Hou vir jou lekker en gaan kry jou kaartjies op Quicket. Dit kos net R70 elk. Die show begin 14:00.