DIE verslagspan van die bekroonde in-diepte-program Carte Blanche loer Sondagaand in by die familie van Nathaniel Julius, wat deur ’n polisieman van Eldorado Park doodgeskiet is. Die ondersoekende joernalis Derek Watts sê hierdie onderhoud was vir hom baie moeilik, veral omdat dit so ’n sinnelose moord op ’n gestremde 16-jarige seun is. “Dit was vir my emosioneel en uitdagend om die familie van Nathaniel te ondervra, asook om die woede van die gemeenskap van Eldorado Park te ervaar. “Kan dié ’n keerpunt vir die Suid-Afrikaanse Polisiediens wees om opgelei te word as beskermers eerder as oor­treders?” Moenie dié episode van Carte Blanche Sondag 19:00 op M-NET (DStv se kanaal 101) misloop nie.