'N MAN is Vrydagoggend in die parkeerterrein van 'n winkelsentrum in die Paarl tydens 'n skietery beseer. ER24-paramedici het met hul aankoms op die toneel die man in die middel van die parkeerterrein in die hoofstraat in die Paarl gekry. Russel Meiring, 'n woordvoerder vir ER24, sÃª: "Die man het 'n skietwond in sy rug, sowel as sy maag gehad. Dit het hom in die ernstige toestand gelaat." Die man, wie se identiteit teen druktyd nog onbekend was, is op die toneel vir sy beserings behandel voordat hy na 'n hospitaal vir dringende sorg vervoer is. Die omstandighede rondom die voorval is ook nog onbekend. Die polisie het teen druktyd nog nie op navrae reageer nie.