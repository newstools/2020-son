DIE Reds en Rebels spook sake môre in die Suncorp-stadion in Brisbane uit vir ’n plek in die Superrugby AU-eindstryd. Hulle gaan kragte meet om te bepaal wie volgende week teen die Brumbies te staan sal kom. Die span van Canberra, die Brumbies, het reeds vir die finaal gekwalifiseer. Brad Thorn, die Reds-afrigter, was ses jaar laas betrokke by ’n uitklop-stryd. Dave Wessels, sy eweknie, se Rebels was nog nooit in so ’n uitspeelwedstryd betrokke nie. Geklop Die Reds het die Superrugby-titel laas in 2011 met 18-13 teen die Crusaders gewen. Thorn was destyds ’n lid van die Crusaders en All Blacks. Hy het geen verandering aan die span gemaak wat die Brumbies in hul laaste wedstryd van die gewone seisoen geklop het nie. Die span is gelaai met belowende jong talent. Dit is egter die stryd tussen die twee ervare losskakels James O’Connor en Matt Toomua wat deurslaggewend sal wees. Dié twee spelskeppers is ook gunstelinge om die Wallabies se nr. 10-trui later vanjaar te dra. Die Reds is die gunste­linge op hul tuisveld. Veggees Die span van Melbourne het weens die corona-virus-pandemie nie een van hul games op eie bodem gespeel nie. Dane Haylett-Petty (kaptein) se span het sy veggees gewys en gaan beslis nie maklik geklop word nie. Die spanne REDS – Jock Campbell, Chris Feauai-Sautia, Jordan Petaia, Hamish Stewart, Filipo Daugunu, James O’Connor, Tate McDermott, Harry Wilson, Fraser McReight, Liam Wright (k), Lukhan Salakaia-Loto, Angus Blyth, Taniela Tupou, Brandon Paenga-Amosa, Harry Hoopert. BANK: Alex Mafi, JP Smith, Jack Straker, Tuaina Taii Tualima, Angus Scott-Young, Moses Sorovi, Bryce Hegarty, Hunter Paisami. REBELS – Dane Haylett-Petty (k), Andrew Kellaway, Reece Hodge, Billy Meakes, Marika Koroibete, Matt Toomua, Frank Lomani, Isi Naisarani, Richard Hardwick, Brad Wilkin, Trevor Hosea, Matt Philip, Jermaine Ainsley, Jordan Uelese, Cameron Orr. BANK: Efitusi Ma’afu, Cabous Eloff, Matt Gibbon, Michael Stolberg, Rob Leota, Theo Strang, Andrew Deegan, Campbell Magnay.