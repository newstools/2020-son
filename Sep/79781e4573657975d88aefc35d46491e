SY HET aansoek gedoen om twee protection orders teen haar man, maar dit was nog nie aan hom bestel nie. En op Dinsdag 8 September is die lyk van Nosicelo Tsipa (35) in ’n vlak graf langs die rivier by Green­ville, Fisante­kraal, gekry. Tsipa het die aand van Sondag 6 September verdwyn. Bhebosi “Babsie” Ntame­hlo (41) van Fisantekraal naby Durbanville het gister weer in die Bellville-hof verskyn vir die moord op sy vrou. Geweld Gister is in die hof gehoor Tsipa en Ntamehlo het op 3 Maart in die hof verskyn toe Tsipa om ’n protection order aansoek gedoen het. Ntamehlo het gister gesê sy vrou het daardie dag in die hof gesê daar is geen geweld in die huis nie. Sy het weer op 1 September om ’n protection order aansoek gedoen, maar nie een van die twee is op hom bestel nie. Die hof het gister gehoor selfs die gemeenskap van Fisantekraal het twee petisies opgestel dat hulle Ntamehlo nie in Fisantekraal soek nie. Uitgestel Oor die twee beskermingsbevele het Ntamehlo gesê die polisie het hom gebel en daaroor ingelig. Die saak is tot 23 Oktober uitgestel.