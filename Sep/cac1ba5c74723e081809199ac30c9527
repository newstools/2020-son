VIER mense is Maandag in George in verband met protesoptogte by Clicks-winkels gearresteer. Die protesoptogte deur die EFF kom na 'n advertensie oor haarprodukte waarin die hare van twee swart vroue as "dry and damaged" en "frizzy and dull" beskryf is. Die EFF het hulle nie aan Clicks se verskonings of prokureursbriewe gesteur nie en met hul protesoptogte by Clicks-winkels landwyd voortgegaan. Malcolm Pojie, polisiewoordvoerder, sÃª aan JacarandaFM die vier mans is gearresteer vir die oortreding van die Rampbestuurswet. "Die openbare orde polisie-eenheid in George het vier mans tussen die ouderdom van 28 en 42 gearresteer in verband met die oortreding van die Rampbestuurswet by wyse van 'n onwettige vergadering sowel as om die polisie te verhinder om hul pligte by die Clicks in Van der Stel Square in George uit te voer." Die Gautengse hooggeregshof het intussen 'n hofbevel toegestaan waarin EFF-lede verbied word om Clicks-werkers te intimideer of te dreig.