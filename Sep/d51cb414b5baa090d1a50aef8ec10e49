PROTESAKSIE as deel van die Move One Million-beweging is vandag in talle dele van die land gehou. GeorgeHerald berig dat daar Saterdagoggend in George met plakkate en vlae by die George Sasol-petrolstasie betoog is. Met motoriste wie gevra is om te hoot om hul steun te toon. Corrie Hatting, organiseerder in die George-streek, sê die beweging gee 'n stem aan ander kwessies soos korrupsie, plaasmoorde, kindersake en meer. Ook in Kaapstad het mense by die Grand Parade saamgedrom. Terwyl sommige met plakkate gestaan het, het ander vlae gewapper. Jarette Petzer van Move One Million het aan EWN genoem: "Dit is belangrik dat organisasies en gemeenskappe verenig en hul stem laat hoor. "Ons staan vir 'n einde aan korrupsie. "Die wortel van ons probleme spruit uit korrupsie. As ons daarmee deal, kan ons met talle ander dinge deal." Bronwyn Litkie van SA Women Fight Back voeg by: "Genoeg is genoeg. Ons moet opstaan vir Suid-Afrika "Daar kort verandering."