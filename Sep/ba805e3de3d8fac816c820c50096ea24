GEREGTIGHEID het uiteindelik geskied vir 'n ma wie se dogter nege jaar gelede vermoor is. Jurgen Vandekeere (42) is Maandag 'n lewenslange vonnis opgelê vir die moord en verkragting van Chantelle Barnard. Vandekeere is in April 2011 vir Barnard se moord gearresteer, maar het kort daarna landuit gevlug toe hy op borgtog vrygelaat is. Barnard se liggaam is op 'n kleinhoewe in 'n huis gevind wat sy by Vandekeere se pa gehuur het. Die saak het vir lank stilgestaan, maar het weer vanjaar gevat nadat Vandekeere homself in Januarie oorgegee het. Suzette Barnard, Chantelle se ma, het voor die vonnis gesê sy hoop hulle kan hul lewens herbou na die verhoor afgehandel is. - TimesLive