CHAOS het weer ’n keer in Houtbaai uitgebreek toe wetstoepassers Woensdag ’n uitsettingsoperasie in Hangberg uitvoer. Tyres is gebrand, klippe is gegooi en paaie is gesluit as gevolg van die geweld­dadige protesaksie. Wayne Dyason, ’n woordvoerder van die Stad Kaapstad se wetstoepassingsdienste, sê daar is probeer om ’n law enforcement-voertuig te petrolbom, maar gelukkig is niemand beseer nie. ’n Inwoner van die groter Houtbaai-area sê almal in die omgewing is al siek en sat van die wetstoepassers wat elke keer hul peace kom disturb. Die man, wat uit vrees vir viktimisering anoniem wil bly, sê as die regering net na mense luister, sal dinge nie hand uitruk nie. “Niemand pla niemand en as daar niks evictions is nie, is ons area stil. Maar sodra die blou-pakkie-manne optrek, is dit chaos.” Richard Coleman, ’n woordvoerder van die Stad se verkeersdienste, het bevestig van die paaie by Harbour Road was vir verkeer gesluit en geen verkeer is na die ingang van die hawe toegelaat nie.