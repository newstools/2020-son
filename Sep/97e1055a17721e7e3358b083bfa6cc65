DIE man wat na bewering sy vrou binne 'n polisiestasie in die Oos-Kaap afgemaai het, het sy eerste hofverskyning gemaak. Sy vrou was tydens die voorval besig om 'n klag van huishoudelike geweld teen hom te lÃª. Yandisa Daniso (42), 'n Protek-sekuriteitswag, het Woensdag vlugtig in die Mthatha-landdroshof verskyn. Hy staan tereg op klagte van moord met voorbedagte rade, poging tot moord en die onwettige afvuur van 'n vuurwapen in 'n die openbaar. Daniso het na bewering na die skietvoorval probeer vlug, maar is kort daarna deur die polisie vasgetrek. Sy saak is uitgestel tot 18 September vir 'n formele borgtogaansoek. Lt. Genl. Liziwe Ntshinga, polisiekommissaris, het die voorval veroordeel. - News24  