PRES. Cyril Ramaphosa soek antwoorde oor 'n ANC afvaardiging wat met 'n lugmagvliegtuig na Zimbabwe is. Ramaphosa het Vrydag die minister van verdediging, Nosiviwe Mapisa-Nqakula, 48 uur gegee om 'n detailled verslag te gee oor die ANC afvaardiging wat haar op 'n lugmagvliegtuig na die buurland vergesel het. Die afvaardiging het Dinsdag na Harare gevlieg vir samesprekings met Zimbabwe se regerende Zanu-PF party, oor politieke en ekonomiese probleme in daardie land. Ramphosa het self onlangs na 'n ANC nasionale uitvoerende komitee vergadering genoem dat 'n ANC afvaardiging die buurland sal besoek. Die staatshoof soek nou egter antwoorde oor die ANC-afvaardiging wie met 'n lugmagvliegtuig gereis het. Die gebruik van staatshulpbronne vir politieke party gewin is wyd gekritiseer. News24 berig dat die afvaardiging het ingesluit die party se sekretaris-generaal, Ace Magashule; nasionale voorsitter en minister van minerale hulpbronne, Gwede Mantashe; asook NUK-lede Lindiwe Zulu, Tony Yengeni en Enoch Godongwana. 'n Woordvoerder vir die departement van verdediging, Simphiwe Dlamini, het Donderdag aan News24 gesÃª: "Die ANC vergadering val saam met Mapisa-Nqakula se amptelike werksbesoek. "Die minister het na Zimbabwe gereis om met die Zimbabwiese minister van verdediging te vergadering, ter voorbereiding vir 'n SADC Troika-vergadering." Intussen oorweeg die openbare beskermer, Busisiwe Mkhwebane, om die voorval te ondersoek. Dit nadat die Vryheidsfrontplus en AfriForum beide klagtes aan die Hoofstuk-9-instelling gerig het.  