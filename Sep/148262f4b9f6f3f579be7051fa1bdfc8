JULLE, dit lyk asof DJ Black Coffee en sy vrou se egskeiding net nog aakliger raak. Ek het julle mos voorheen vertel dat die bekroonde DJ en sy vrou laas jaar van bed en tafel geskei is, maar dat hul skeisaak op ys is oor vroulief glo ’n klomp demands gemaak het. Ek lees op Sunday World Enhle Mbali beweer sy het haar loopbaan as aktrise op ys gesit oor haar man nie daarvan gehou het as sy romantiese scenes doen nie. Volgens die publikasie het Enhle dit genoem in dokumente wat ingehandig is by die hooggeregshof in Johannesburg. Die publikasie berig Enhle soek nou vergoeding van die DJ vir die verlore gigs toe hulle nog saam was. Onderhoud Die hofdokumente lees: “Ek is ook onder druk geplaas deur die verweerder (DJ Black Coffee) om nie enige acting events te doen nie oor hy nie wou aanvaar dat ek in enige romantiese of intieme scenes betrokke is nie. “Hierdie eis van die verweerder het veroorsaak dat baie televisieproduksiemaatskappye waar ek verskeie projekte opgeline het, my moes drop van hul lys.” Volgens die publikasie wil Enhle hê DJ Black Coffee moet haar regskoste van sowat R4 miljoen betaal, asook maandelikse onderhoud van R131 000, R17 800 vir haar skoonheids- en mediese onkoste en R30 000 as ’n maandelikse salaris. En nou soek die optimistiese Enhle ook glo R500 000 per jaar om vakansie te hou. En voordat mense weer die aktrise uitkryt as ’n gold digger­, wil ek net sê: DJ Black Coffee is skatryk en sy eksvrou en hul kinders is mos ook geregtig op lekker vakansies. Die DJ was dan onlangs saam met sy vermeende nuwe model-meisie op die Griekse eiland Mykonos. Ek weet hy was daar vir werk, maar as ek so na sy stories op Instagram kyk, dan het hy tussendeur ook maar lekker saam met sy tjommies vakansie gehou. Dis ook mos net reg dat sy eksvrou en kinders ook op sulke lekker vakansies gaan, of hoe?