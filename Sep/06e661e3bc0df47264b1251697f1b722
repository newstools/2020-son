DIE borgaansoek van 'n 38-jarige man wie daarvan beskuldig word dat hy sy vrou, voor sy 10-jarige seun, vermoor het is afgekeer. Lubabalo Magwebu se aansoek is afgekeer omdat die hof voel hy mag dalk inmeng met getuies. Volgens die nasionale vervolgingsgesag is sy borgtog ook afgekeer omdat dit Magwebu, wie 'n sekuriteitswag is, toegang tot 'n vuurwapen sal gee. Anelisa Ngcakani, 'n woordvoerder vir die NVG, sÃª: "Magwebu en sy vrou het einde Augustus 'n argument gehad wat daartoe gelei het dat sy uit hul huis en na haar ouers trek. "Die twee het mekaar blykbaar op die aand van 2 September in Dimbaza raakgeloop. Die vrou was met hul 10-jarige seun," voeg Ngcakani by. 'n Argument het tussen die twee grootmense ontstaan en Magwebu het sy vuurwapen uitgepluk en talle skote afgevuur. Magwebu het homself later by die polisie oorgegee. Die staat bewer Magwebu moontlik kan inmeng of getuies kan intimideer, insluitende sy seun. Die saak is tot 28 Oktober uitgestel.