'N MAN is Maandag in die St. Albans-landdroshof in Port Elizabeth op borgtog vrygelaat nadat hy vir openbare geweld en kwaadwillige saakbeskadiging gearresteer is. Sy arrestasie volg op die betoging by die Fairview-perderenbaan waar 'n groep van 200 mense van die nabygeleë informele nedersetting die renbaan bestorm en 28 perde uit hul stalle gelaat het. Verskeie perde het beserings opgedoen en een het sy nek gebreek. Zukile Matshisi (49) is die enigste een wat na die chaos gearresteer is. Kol. Priscilla Naidu, 'n polisiewoordvoerder, sê Matshisi is op borgtog vrygelaat en moet op 26 Oktober terug in die hof wees. Sy sê meer arrestasies kan volg en bykomende klagte kan bygevoeg word. - Algoa FM