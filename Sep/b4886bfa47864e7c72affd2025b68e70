DIE lyk van ’n man is gisteroggend naby die Steenberg-treinstasie in Kaapstad gevind. Die 30-jarige Oscar Peter­sen, wat verskeie kere getref is, is douvoordag in Florida-straat koelbloedig doodgeskiet. ’n Verbyganger het sy lyk omstreeks 06:30 op die sypaadjie gevind. Die omstandighede rondom Petersen se moord is nog onbekend. Motief Volgens Gavin Walbrugh, voorsitter van die Steenberg-gemeenskapspolisiëringsforum, was hy ’n onskuldige man. Hulle weet nog nie wat die motief vir die moord is nie. Walbrugh beweer Petersen was nie by bendes betrokke nie. Hy het sy misnoeë met die voorval uitgespreek. Volgens sers. Noloyiso Rwexana, ’n polisiewoordvoerder, is niemand al gearresteer nie. Die meisie het Saterdagmiddag buite by Tweelinghof gespeel toe die gangsters begin skiet. Twee onbekende mans het om die draai by die woonstel gekom en begin skiet. ’n Dwaalkoeël het die meisie getref. Sy is in die rug gewond en daar is met haar per ambulans na die hospitaal gejaag. Sy moes ’n noodoperasie ondergaan oor die koeël haar een nier skrams getref het. Sy is steeds in die hospitaal en haar toestand is stabiel. Die cops is besig om ’n saak van poging tot moord te ondersoek. Niemand is tot dusver gearresteer nie.