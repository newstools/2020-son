Die Brumbies het Saterdag die Superrugby AU-kompetisie in Canberra gewen. Die tuisspan was met 28-23 baas teen die Reds nadat die rustydtelling 15-13 in sy guns was. Die laaste keer dat die twee spanne in ’n uitklopstryd teen mekaar te staan gekom het, was in 2011 toe die Reds aangegaan het om die Superrugby-kompetisie in Brisbane gewen het. Die Brumbies het die oorhand in die meeste fasette van die spel gehad. Daarteenoor het die Reds met die kragtige stut Taniela Tupou aan die spits goed gevaar in die skrums. Dit was egter die talentvolle jong losskakel van die Brumbies, Noah Lolesio, wat beïndruk het met sy taktiese vernuf en besluitneeming. Hy het nie net die spel met sy skopvoet dikteer nie, maar was ook puik met sy vermoë om geleenthede vir sy spelers aan sy buitekant te skep. Hy is agterna welverdiemd as die speler van die wedstrtd aangewys.Wat sake vir die Reds bemoeilik het, is dat hul dissipline swak was. Hulle het nie net te veel strafskoppe afgestaan nie, maar hul vleuel Filipo Daugunu  is boonop met ’n geel kaart deur die skeidsregter, Angus Gardener, van die veld gestuur. Die Brumbies het die situasie uitgebuit deur al hul geleenthede in punte te omskep.Liam Wright (kaptein) se span het egter in die laaste 20 minute teruggeveg en met ’n geweldige aanslag vorendag gekom. Die skopvoet van die Reds se losskakel, James O’ Connor en ’n drie van die slot, Angus Blyth, het hulle weer binne trefafstand (23-28) gebring. Allan Alaalatoa (kaptein) se span moes in die doodsnikke diep delf nadat die Reds verwoed aangeval het. Alaalatoa het agterna gesê: “Dit was ’n great effort van die boys. Ons het altyd geweet dat hulle met ’n groot aanslag in die tweede helfte sou kom. Hulle het dit baie moeilik vir ons gemaak. Ek is egter baie trots op my manne. Die vaste fasette was voorlangs ’n groot battle. Hulle het by tye die oorhand in die skrums gehad, maar ons het goed gedoen om hulle  teen die einde uit te hou.” Puntemakers: BRUMBIES – drieë: Folau Fainga'a, Andy Muirhead, Tom Banks; doelskoppe: Noah Lolesio (2); strafdoele: Lolesio (2), skepdoel:Lolesio REDS – drie: Harry Wilson, Angus Blyth; doelskop: James O'Connor (2); strafdoel: O'Connor (3) 