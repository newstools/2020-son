HET julle geweet Queen B het haar mammie se nooiensvan as ’n naam gekry? Jip, Tina Knowles-Lawson se eerste van was Beyoncé, en dis wat sy haar eerste meisiekind genoem het. Weird Die mammie van Beyoncé en Solange deel dié stukkie geskiedenis in die eerste episode van In My Head with Heather Thomson. Tina (66) sê: “Baie mense weet nie dat Beyoncé my van is nie. My naam was Celes­tine Beyoncé. “In toeka se dae was so ’n weird naam nie cool nie. Ek wou hê my naam moet Linda Smith wees, want daai was een van die cool name.” Tina sê haar familie se van is verskillend gespel. Sy het dit “Beyoncé” geskryf en haar broer weer “Beyincé”. “Ek dink dis net ek en my ander broer, Skip, wat die spelling ‘Beyoncé’ gehad het,” vertel sy. “Toe ons ouer was, het ek my ma gevra hoekom my broer se van ‘Beyincé’ is, en sy het gesê dis so op ons geboortesertifikate. Onthou “Ek het my ma toe gevra hoekom dit nooit reggemaak is nie en sy het gesê ek moet myself gelukkig ag dat ek ’n geboortesertifikaat het, want daai tyd is geboortesertifikate nie aan swart mense uitgereik nie.” Groot Beyoncé fans soos ek, natuurlik, sal onthou dat een van haar beste tjommies haar niggie Angie Beyincé is.