DIE polisie het ’n man in Kraaifontein vir die besit van dwelms gevang. Die 19-jarige ou is Saterdag in Park Avenue gearresteer. Die polisie en die teenbende-eenheid het ’n misdaad-operasie in Scottsdene uitgevoer. Volgens kapt. FC van Wyk, ’n polisiewoordvoerder, het die cops ’n huis in Scottsdene geraid en 52 Mandrax-pille ter waarde van R2 000 in ’n buitetoilet gekry. Die verdagte is gearresteer en aangekla van die onwettige handel in dwelms. Hy’t Maandag in die Kuilsrivier-landdroshof verskyn. Die cops het inligting ontvang oor drugs wat by ’n huis gestoor word. Waarde Hulle het die betrokke huis deursoek en afgekom op 2 968 Mandrax-pille, 43 kwart Mandrax-pille, 15 halwe Mandrax-pille, 56 g Mandrax-poeier, 2 sakke tik, 142 tik-lollies, 10 stoppe dagga, 2 pakke dagga en ’n onbekende bedrag geld. Volgens kapt. Van Wyk is die straatwaarde van die drugs sowat R150 000. Dié verdagte het ook Maandag in die Worcester-landdroshof verskyn. Dit kom ná ’n skietery by woonstelle in die area. In hierdie skietvoorval is ’n 32-jarige man in die bors gewond. Die verdagte sal ook binnekort sy verskyning in die Worcester-landdroshof maak.