MPUMALANGA polisie is op soek na drie onbekende mans wie Saterdag by die Badplaas-polisiestasie ingeloop en twee aan diens beamptes aangehou het. Voor hul gevlug het, het die verdagtes vuurwapens gesteel. Volgens die Valke het die voorval kort na middernag plaasgevind. Daar was vyf beamptes aan diens, maar net twee was in die polisiestasie toe die verdagtes daar in kom. Die drie mans het na bewering toegang tot die perseel gekry deur 'n gat in die draad, agter die polisiestasie te maak. Die gewapende mans het die beamptes van hul dienspistole beroof. Hulle het die beamptes ook gedwing om die kluis oop te maak en het vuurwapens, wat aan die polisiediens behoort, gesteel voor hulle te voet gevlug het. Nog geen arrestasies is gemaak nie. -Â News24