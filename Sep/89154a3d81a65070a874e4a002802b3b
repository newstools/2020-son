DIE 62ste Mej. Suid-Afrika sal gekroon word in ’n posh venue wat geskik is vir ’n koningin. Die Mej. Suid-Afrika-kompetisie gaan vir die eerste keer in Kaapstad gehou word –in Sun International se larney Table Bay Hotel in die V&A Waterfront. Suid-Afrika se mooiste gaan 17:00 op 24 Oktober in die skaduwee van die ikoniese Tafelberg gekroon word op ’n glitzy geleentheid wat boonop propvol vermaaklikheid gaan wees. Die Mej. Suid-Afrika Organisasie het vroeër vanjaar aangekondig daar gaan ’n beperkte gehoor wees, maar ons gaan steeds van die land se beste kunstenaars op die verhoog sien. Ons gewone mense sal 17:00 voor ons televisie moet uitkamp om die Mej. Suid-Afrika-kompetisie regstreeks op M-Net en Mzansi Magic te kyk. Hier is die top-10-finaliste wat om die Mej. Suid-Afrika-kroon meeding: