AS JY mooi en ryk is én jy kan sing, moet jy skoonheidsprodukte uitbring. Die popster en aktrise Selena Gomez is geen uitsondering nie. Sy het vroeër dié maand die make-up brand Rare Beauty bekend gestel. Gomez het op Instagram ’n foto gepost om haar produkte te bemark. Daarin lyk die 28-jarige sangeres se wange heel rosig en dit gloei met die make-up wat sy self opgesit het. Vir ’n eenvoudige make-up look het die voormalige Disney-ster die brand se Soft Pinch Liquid Blush en Positive Light Liquid Luminizer in Outshine gebruik om haar wange ’n peachy kleur te gee. Sy pose ook saam met haar hondjie, Daisy, en sê sy wens almal kon saam feesvier oor die reeks. – Daily Mail