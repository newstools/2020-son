EEN mens is dood en een in ’n kritieke toestand nadat ’n trok hulle getref het. Die ongeluk het Maandagmiddag by die kruising van die R101 en R44 in Klapmuts plaasgevind. Russel Meiring, woordvoerder van ER24, sê: “By die paramedici se aankoms op die toneel was een persoon onder die trok vasgekeer, terwyl ’n 58-jarige vrou voor in die trok was. Behandel “Die persoon onder die trok het talle noodlottige beserings opgedoen. Daar was niks wat die nooddienspersoneel meer kon doen nie.” Die vrou voor in die trok het ook talle beserings opgedoen. Sy was in ’n kritieke toestand. Sy is op die toneel behandel voordat sy na die Paarl-hospitaal geneem is vir verdere behandeling. Die oorsaak van die ongeluk word nog ondersoek.