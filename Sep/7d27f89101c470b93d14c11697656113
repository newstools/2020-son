TE MIDDE van 'n beplande optog vandag in Laingville in St. Helenbaai is daar 'n beroep op kalmte gedoen. Die #JusticeForLeo-protesoptog word beplan, 'n week nadat die negejarige 'n week gelede begrawe is. Die Wes-Kaapse minister van gemeenskapsveiligheid, Albert Fritz, sê: "Ek vra vir kalmte te midde van die beplande protesaksie en doen 'n beroep op inwoners om hulself te weerhou van aksies wat geweldadige is en of saakbeskadiging kan lei. Dit is onwettig en 'n kriminele oortreding." Leo Williams is einde Julie tydens 'n geweldadige gemeenskapsoptrede met 'n dwaalkoeël in die kop geskiet, terwyl hy in die huis gesit en TV kyk het. Fritz voeg by: "Ek sal die aanbevelings van die onafhanklike polisie ondersoekdirektoraat dophou en ook met die provinsiale minister van menslike nedersetting gesels oor verwante dienslewering klagtes." Fritz onderneem ook om met plaaslike gemeenskapsleiers in gesprek te tree, om op hoogte gehou te word oor intervensies in pogings om kalmte in die gemeenskap te herstel. "Geen ouer moet hul kind begrawe nie. Leo se dood is 'n tragedie en dit het die gemeenskap verwoes," aldus Fritz.