 Die Reds kom volgende week teen die Rebels in ’n
uitklopstryd van die Superrugby AU-kompetisie te staan. Die  span van Brisbane was Saterdag met 26-7 teen
die Brumbies baas nadat hulle met die rustyd met 18-7 voor was. Dit was die
Brumbies se eerste nederlaag van die kompetisie. Die uitslag van die game het egter nie veel vir die
Brumbies saak gemaak nie. Dit is aangesien die span van Canberra reeds voor die
afskop geweet het dat hulle oor twee weke in die eindstryd van die kompetisie
gaan speel. Dit was duidelik dat die Brumbies nie so gemotiveerd
was soos hulle gewoonlik sou wees nie. Brad Thorne, afrigter van die Reds, sou
nie gelukkig gewees het met die groot aantal hanteerfoute wat hulle gemaak het
nie. Die Reds, met die losskakel, James O’ Connor, aan die
spits het hulle goed van hul taak gekwyt. Hul vertoning sal baie vir hul
selfvertroue beteken wanneer hulle volgende week teen die Rebels in die
uitklopronde te staan kom. Die Rebels het Saterdag vir die eerste keer in hul
geskiedenis daarin geslaag om deur te dring na die uitspeelronde van die Superrugby-kompetisie. Die Rebels het net-net met die Force met 34-30
afgereken nadat hulle in die rustyd met 20-13 voor was. Dave Wessels (afrigter) se span moes egter baie hard
werk vir die oorwinning. Die Force wat tot dusver geen games in vanjaar se Superrugby-kompetisie
kon wen nie, het hul beste vertoning vir laaste gelos. Dit het gelyk asof the span van Perth met hul eerste
sege vorendag sou om toe hulle in die doodsnikke met 30-27 nog voor was. ’n
Dramatiese deurslaggeende drie in die doodsnikke deur die Suid-Afrikaansgebore stut Cabous Eloff en die
doelskop van die loskakel, Matt Toomua, het egter die deurslag gegee. Puntemakers: REDS – drieë: Liam
Wright, Chris Feauai-Sautia, Tate McDermott. doelskop: James O’Connor.
strafdoele: O’Connor (3) BRUMBIES – Tries: Pete
Samu. doelskoppe: Bayley Kuenzle. FORCE - drieë: Henry
Taefu, Andrew Ready (2), Brynard Stander. doelskoppe: Ian Prior (2). strafdoele:
Prior (2). REBELS - drieë: Tom
Pincus, Cameron Orr, Dane Haylett-Petty, Cabous Eloff. doelskoppe: Matt
Toomua (4). strafdoele: Toomua (2). 