BRANDON “Brakkies” Truter is nou één coach wat sy blaf kan back met sy byt. Benewens sy talle coaching qualifications het Truter nóg ’n veer in sy hoed. Die Kapenaar het Swallows FC Sondag tot die Eerste Liga-titel gelei. Hy is een van min plaaslike coaches wat kan spog met ’n Eerste Liga-titel agter sy naam. Daar kan eintlik nie genoeg beklemtoon word hoe merkwaardig­ Truter se prestasie is nie. Tesame met sy assistent, Ibrahim Layman, het hulle middelmatige en eintlik onbekende spelers in sterspelers en household names omskep op pad na die liga-kroon. Die nederige 41-jarige Truter se sukses slaan ook nie na sy kop nie. Dis omdat hy in die job is vir die regte redes en nie soseer vir die limelight of fame nie. Truter het gister aan Son gesê sy sukses met Swallows is vir al die plaaslike Kaapse coaches wat nie die nodige erkenning en geleenthede in hul home town kry nie. “Kyk na die sokkerlandskap in die Kaap wat coaches betref en kom sê my of hulle die nodige geleenthede gegee word om te wys wat kan hulle doen,” verduidelik Truter. Voorkeur “Dis ongelukkig nie die geval nie, want foreign coaches kry mos voorkeur. “Dis waarom local coaches groener weivelde in die noorde gaan opsoek. Dis sad, maar dis die realiteit. “So, my sukses word aan hulle gededicate, want ek dra kennis van hul struggle,” voeg Truter by. Selfs by Swallows moes Truter vele uitdagings trotseer. Ses van sy spelers is positief getoets vir Covid-19 twee weke voordat hulle in die PSL se bio-bubble gegaan het vir die hervatting van die seisoen. “Ek dink dit het ons spelers mentally prepare vir wat gekom het,” sê Truter. “My spelers was goed ingelig oor alle aspekte van Covid. “Selfs voor ons stryd teen Ajax moes ons ons 48 uur isolate omdat een van my spelers simptome gehad het. Dit was challenging vir ons en ons kon byna nie die fixture honour nie weens ons situasie. “Maar deur die genade van God is ons deurgedra en sonder Hom is ons sukses nie moontlik nie,” sê die voormalige Santos en Milano jeug-afrigter.