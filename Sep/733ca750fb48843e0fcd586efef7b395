JULLE weet mos nou al teen die tyd dat John Legend se vrou, Chrissy Teigen, pal uit haar beurt praat. Die swanger model en kookboekskrywer het per ongeluk laat val dat sy ’n babaseuntjie verwag. Sy het in ’n video op Instagram gesê watter komplikasies sy met haar derde swangerskap ervaar. “Ek wou julle net update. My plasenta suck! Dit was met albei my vorige swangerskappe baie sleg. “Toe ek Miles verwag het, het my plasenta net opgehou om hom te voed en te versorg. Ek het al sy (Miles se) kos gesteel en ek het groter geword, maar hy nie. “Ek moes in albei swangerskappe (Luna en Miles) induce word.” En toe laat val sy haar ongebore baba se geslag. “In elk geval. Die baba is regtig baie gesond en HY is groot.” Chrissy het toe darem gou besef sy het die “geheim” laat uitglip en haar hand voor haar mond gesit. “Ek is stupid! In elk geval. So, ja dit groei mooi. Alles is goed en ek voel goed, maar my plasenta is regtig baie swak en dit veroorsaak dat ek baie bloei.” Ek koop nie Chrissy se storie nie. As sy regtig die geslag van haar ongebore baba laat glip het, kon sy mos net die video van haar stories op Instagram delete het. Sy het eerder ’n snippet van die video op haar feed gepost. Ons sien jou, Chrissy ...