MOROKA Swallows, een van die Premier­liga (PSL) se nuwelinge, is omtrént besig in die transfer window wat nuwe bloed betref. Dis duidelik dat die Dube­ Birds se coach, Brandon “Brakkies” Truter, nie met ’n slap riem gevang wil word wanneer hulle in die nuwe seisoen met die elite-spanne in die PSL meeding nie. Truter het Swallows laas seisoen teen alle verwagtinge in na die PSL gelei toe hulle die Nasionale Eerste Liga-titel gewen het. Swallows moes met ’n handjievol wedstryde oor eers ’n agterstand van nege punte uitwis om Ajax Cape Town te onttroon. Truter, wat voorheen spanne soos Cape Town All Stars en Richards Bay afgerig het, het gister bevestig hulle het die dienste van die ervare en gedugte attacking midfielder Ru­zaigh Gamildien by Chippa United opgeraap. Dan het Truter ook nóg versterkings bekom in JDR Stars se striker Moeketsi Makhanya, sowel as die dienste van nóg ’n midfielder, Musa Nyatama van Highlands Park. “Dis alles done deals en ons is baie tevrede met die signings,” het Truter opgewonde gesê. “Dis areas waar ek voel ons die span kan versterk en ’n bietjie diepte kry. “As jy in die PSL wil compete, moet jy diepte hê, want die seisoen is lank en daar is baie kompetisies.” Uitstryk Intussen het Truter bevestig hy is in hierdie stadium op die spreekwoordelike nippertjie om ’n nuwe deal met die klub te bereik. “Als is tot dusver 95% gereed en amper ’n done deal,” verduidelik hy. “Daar is net ’n paar klein issues wat ons moet uitstryk.”