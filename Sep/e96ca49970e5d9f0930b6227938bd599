MILEY Cyrus (27) is reg om ’n kinderboek oor dwelms en drank aan te pak. Sy het in ’n onderhoud met Joe Rogan gepraat oor die boek wat sy beplan om te skryf. Die sangeres/aktrise het die YouTuber vertel sy is al nugter sedert sy ’n operasie aan haar stembande ondergaan het. “Nou vermy ek dit net om te drink, want ek hou daarvan om op 110% wakker te word. Maar dit was nooit regtig my probleem nie. Ek kan sien dat ek in die toekoms ’n drankie sal geniet om iets te vier. “Maar ek kry so ’n erge hangover dat ek sal wonder hoekom ek celebrate met iets wat dit laat voel of ’n vulkaan in my kop uitgebars het.” Sy het bygevoeg sy het niks teen enige een wat dronk raak of recreational drugs doen nie. Tog wil sy graag ’n boek uitgee wat kinders opvoed oor drank en dwelms. “Ek hou nie van die idee dat ons hulle leer alles is maanskyn en rose, dat almal op ’n reënboog loop en gelyk is nie. Ons moet vir hulle sê dis onwaar. Daar moet diversiteit in kinderboeke wees.”