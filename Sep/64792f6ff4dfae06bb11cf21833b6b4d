DIE bekende vroulike sokkeradministrateur Ria Ledwaba is terug in haar posisie as adjunkpresident van die sokker se beheerliggaam, Safa, se nasionale uitvoerende komitee. Ledwaba is vroeër vanjaar uit dié komitee verwyder oor haar brief aan die minister van sport, Nathi Mthethwa. Sy het ook klagtes teen die Safa-president, Danny Jordaan, by sokker se wêreldwye beheerliggaam, Fifa, aanhangig gemaak. Sy wou hê Mthethwa moes ingryp by die bestuursake van Safa, wat volgens haar op ’n omstrede manier deur die raad en sy president gehanteer word. Ledwaba het as een van twee adjunkpresidente in die Safa-raad gedien. Sy kan nou weer in die rol dien nadat Natasha Tsichlas besluit het om dié posisie te verlaat – net drie dae nadat sy tot die rol verkies is. In haar redes oor hoekom sy die posisie verlaat, het Tsichlas gesê: “Ek is op 19 September 2020 een­parig as adjunkpresident verkies en het onmiddellik my concerns gedeel as vrou wat al baie lank sokker in die land en internasionaal dien. “Ek was ’n administrateur van een van die suksesvolste klubs in die geskiedenis van Suid-Afrikaanse sokker, Mamelodi Sundowns. “Van die concerns wat ek geopper het, is die voortslepende ondersoek van arbitrêre aangeleenthede. Dit kan volgens my uitgerek raak en baie geld kos. “As sakevrou glo ek altyd dat die geld in sokker vir ontwikkeling gebruik moet word. Ek het daarom op Saterdag 19 September en Maandag 21 September se vergaderings vir konsultasie met raadslede gevra. “Die raad het ná gesprekke besluit dit sou wys wees om hom van die arbitrasie te onttrek en Ria Ledwaba weer as adjunkpresident aan te stel. “Hierdie moet egter nie gesien word as ek wat saamstem met wangedrag of dit goedkeur of net maak asof ek dit nie raaksien nie.” Tebogo Motlanthe, Safa se uitvoerende hoof, het gesê die beheerliggaam is bly om Tsichlas se voorlegging goed te keur en te support. Hy het Tsichlas beskryf as iemand wat ander se belange voor haar eie plaas deur Ledwaba die geleentheid te gee om ’n terugkeer te maak.