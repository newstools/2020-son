DIT gaan goed met die mammie wie vroeër die week geboorte geskenk het aan 'n babadogtertjie, op die besige stasie-dek by Kaapstad-stasie. Die vrou van DuNoon, wie gevra het om anoniem te bly, het in die kantoor van 'n sekuriteitswag op die stasie-dek gekraam. Sy het 'n taxi van DuNoon na Kaapstad gevat, omdat vir 'n check-up by Somerset-hospitaal moet wees. Toe sy op die dek kom waar die taxi’s staan, het haar water reeds gebreek en het sy kraampyne begin kry. Die 36-jarige vrou het die sekuriteitspersoneel genader en drie van hulle het haar na die kantoor gehelp en 'n ambulans gebel. Die ambulans het egter te lank gedraai en die sekuriteitswagte moes toe die baba vang. EWN berig toe die ambulans uiteindelik aankom is die mamma en pasgebore babadogterjie na die hospitaal geneem.