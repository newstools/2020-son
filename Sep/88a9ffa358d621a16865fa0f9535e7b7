GEORGE. – Twee tieners kry die skuld nadat ’n 62-jarige man met ’n mes en skêr gesteek is. Die voorval het Saterdagaand in die informele nedersetting All Bricks in George gebeur. Die twee 14-jariges het Bongile Shumi na bewering in sy shack beroof en in die kop, nek en gesig gesteek. Shumi is in die George-hospitaal behandel. Geskreeu ’n Neef van Shumi, Noku­lunga Magali, sê ’n plasma-TV, tekkies, horlosie en ’n selfoon is gesteel. Volgens Magali het Shumi gelê en slaap toe die twee verdagtes inkom. “Hulle het die deur oopgeskop en hom gesteek en die goed gesteel. Hy was alleen in die shack. “Hy het geskreeu, maar die twee seuns het gevlug.” Xhelingwe sê hulle kan om dié rede nie meer hul kinders winkel toe stuur nie.