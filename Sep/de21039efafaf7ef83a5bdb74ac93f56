MANCHESTER United se jong striker Mason Greenwood, wil “rekords breek en vir ewig onthou word”, berig AP. Greenwood spreek dié wens uit ná sy eerste call-up vir Engeland se senior span op die ouderdom van 18. Beloon Dit is vir die Three Lions se Nations League-wedstryde Donderdag teen Ysland en Sondag teen die Oekraïne. Die jong sensasie is beloon vir ’n indrukwekkende seisoen waarin hy 17 doele in alle kompetisies vir die Red Devils aangeteken het. “Dis ’n dream come true om vir Engeland gekies te word,” sê ’n verheugde Greenwood. “Natuurlik wil elke jong speler rekords breek en geskiedenis maak. Indien nie, is daar fout met jou. “Die ideaal is altyd om ambisie en visie in die lewe te hê. “Dis belangrik om doelwitte vir jouself in die lewe te stel. Dit geld basies vir enige attacker van Engeland. “Ek wil my land verteenwoordig en rekords breek sodat ek vir ewig onthou kan word.” Geen jongeling het meer doele as Greenwood in ’n enkele seisoen aangeteken nie. Verbysteek Greenwood se doelevernuf het hom gelyk laat trek met gedugte spelers soos George Best, Brian Kidd en Wayne Rooney. Die Engelse Premierliga se all-time record scorer, Alan Shearer, voorsien dat Greenwood sy totaal van 260 doele gaan verbysteek.