PARLEMENTSLEDE van die ANC met geen onderliggende siektes is binnekort weer terug op die parlementêre-banke. Die regerende party het sy wetmakers in die nasionale vergadering en nasionale raad van provinsies ingelig om vir die laaste termyn van die parlement, wat op 6 Oktober begin, na Kaapstad terug te keer. Vir die afgelope sewe maande het die meeste LPs aanlyn gewerk met honderde vergaderings wat uit die gemak van hul eie huise gehou is. EWN berig dat daar nou van die ANC LPs met geen onderliggende siektes verwag word om terug te keer. Diegene wie weens gesondheidsredes nie kan nie is aangesê om nie later as Donderdag 'n doktersbrief in te gee. Meer as 10 LPs het in die afgelope paar maande positief getoets vir Covid-19, insluitende die IVP-veteraan, Prins Mangosuthu Buthelezi. Daar is ook drie LPs, Dorah Dunana Dlamini; Martha Mmola en Zamuxolo Peter, wie weens Covid-19-komplikasies gesterf het.