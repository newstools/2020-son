ALTESAAM 12 mense is Dinsdagoggend dood en ses ander beseer in 'n kop-aan-kop botsing tussen 'n taxi en 'n petroltenker in KwaZulu-Natal. Die ongeluk het op die kruising van die R33 en R614 in Northdale plaasgevind. Russel Meiring, woordvoerder van ER24, sê twee van die beseerdes is in 'n kritieke toestand terwyl die ander vier ligte tot ernstige beserings opgedoen het. Meiring sê met die paramedici se aankoms op die toneel het die taxi in die middel van die pad gestaan met die tenkwa wat petrol in die pad begin lek het. Twee mense het ook nog in die taxi vasgesit. Al die beseerdes is intussen na nabygeleë hospitale geneem. Die plaaslike owerhede ondersoek steeds die voorval.