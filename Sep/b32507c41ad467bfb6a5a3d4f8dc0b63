DIT was nie 'n toneel vir 'n movie nie maar 'n bestuurder wie beheer oor sy kar verloor het. 'n Mercedes Benz moes Vrydag uit die water gehaal word, nadat die kar in 'n kanaal by die Kaapstad Internasionale Konvensiesentrum (Kiks) geploeg het. Volgens Jermaine Carelse, 'n woordvoerder vir die brandweer en reddingsdienste van die Stad Kaapstad, het hulle omstreeks 02:31 'n oproep oor die ongeluk gekry. "Die bestuurder het na bewering die parkeerarea verlaat en die draai misgis en in die aangrensende kanaal beland." As deel van die reddingsoperasie is twee duikers in die water, om seker te maak dit is veilig om die voertuig uit te kry. Carelse sê die kar was leeg en is met die hulp van 'n hyskraan uit die water gehaal. - News24