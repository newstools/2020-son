JUSTICE ... Eindelik – nadat dié hofsaak gesloer het en ’n pandemie verrigtinge ’n paar keer in die wiele gery het. Die 17 maande oue baba Jeremiah Ruiters kan nou sag rus. Sy sadistiese moordenaar, Ameerudien Peters, en sy sleg ma, Abigail Ruiters, is gister in die Kaapse hooggeregshof gevonnis. Peters het gekry wat hom toekom: Lewenslange tronkstraf vir die verkragting van die baba, 15 jaar vir die moord op hom en 6 jaar vir kindermishandeling. Peters sal sy vonnisse samelopend uitdien, so hy sal lewenslank mang. Abigail is tot ses jaar tronkstraf gevonnis vir mishandeling; drie jaar daarvan is opgeskort. ’n Emosielose Peters met ’n killer-kyk in sy yskoue oë het sy lot soos ’n klip aangehoor. Ruiters het net strak voor haar uitgestaar toe regter Monde Samela haar gevonnis het. Die gruwelike eks-couple het drie jaar hof geloop vir die moord op en verkragting en mishandeling van Ruiters se kind. Jeremiah se dood is volgens dr. Marna du Plessis, die staatspatoloog, veroorsaak deur veelvuldige be­serings aan sy klein liggaampie. Die seuntjie se lewe moes dus ’n erge lyding gewees het. Hy is op 12 Junie 2017 in die Factreton-kliniek dood verklaar nadat Peters met hom daar opgedaag het. Peters, wat veronderstel was om na die kind om te sien terwyl Ruiters sewe dae per week gewerk het, is laas jaar al skuldig bevind aan die drie klagte teen hom. Albei is vrygespreek op klagte van kindermishandeling van Jeremiah se twee ouer sussies, Zara en Kiana. Die twee sussies is in die sorg van hul pa, Wesley Timm, wat ook gister in die hof was. Samela het nie haar woorde gemince nie: “Het hy verdien om so vermoor te word deur sy versorgers?” Vaderfiguur Samela het begin deur te sê die probation-beamptes se verslae toon nóg Peters nóg Ruiters is berouvol en pleks daarvan om verantwoordelikheid te aanvaar, blameer hulle mekaar eerder. Samela het aan Peters gesê: “Jy het jou vertrouens­posisie as ’n vaderfiguur misbruik. Hy het brutaliteit en wreedheid onder jou verduur.” Samela het uitgewei oor die vreeslike pyn wat die baba verduur het. Hy het bygevoeg: “Julle het misluk daarin om die baba teen beserings te beskerm. “Hy was weerloos en jy het hom blootgestel aan onmenslike marteling en pyn tot die ergste graad.” Aan Ruiters het Samela gesê: “Jy het misluk daarin om jou kind te teen die mishandeling te beskerm. “Jy was nalatig en het jou kind se lyding, wat met die blote oog waargeneem kon word, geïgnoreer.” Jeremiah se aunty Petina Timm sê die familie voel geregtigheid het beslis nie geskied nie. Petina sê: “Sy ma het hieruit gekom met ’n tikkie op die hand. Verjaardag “Ek sien nie dat die straf die volgende ma sal afskrik om haar kinders te verwaarloos of mishandel nie.” Sy voeg by: “Daar is ’n groot foto van Jeremiah by my ma se huis en ons sal nooit oorslaan om sy verjaardag te vergeet of die dag wat hy so brutaal uit die lewe is nie.”