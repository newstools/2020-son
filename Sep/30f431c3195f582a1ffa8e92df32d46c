Liewe Antie Mona­ EK WIL weet of dit normaal is om ’n gevoel vir jou eks te hê. Ek mean maar, Antie, ons is nou al agt maande uitmekaar, maar ek raak net liewer en liewer vir hom. Hy
 weet hoe ek oor hom voel, Antie. Ek huil letterlik oor hom. Ons het ’n 
moeilike verlede saam, maar dit het my gevoelens en liefde vir hom net 
sterker gemaak. – Hartseer Eks, Whatsapp Daar is nie ’n remote control waarmee ’n mens gevoelens kan beheer nie. Net
 so kan jy jou feelings vir jou eks nie sommer aan- en af-switch nie. 
Dit vat tyd om oor iemand te kom, veral iemand vir wie jy nog baie lief 
is. Jy brei nie uit oor die redes vir jul break-up nie. So, Antie kan nie veel in daai verband sê nie. Jy
 het hierdie eks gesê hoe jy steeds oor hom voel, maar dit klink nie of 
hy ’n move gaan maak of van plan is om ’n move te maak om weer bymekaar 
te kom nie. So, gee jouself tyd. Gee jouself die opportunity om hartseer te voel oor die verbrokkeling van hierdie verhouding. Tyd is die beste geneser, beter as enige sangoma.