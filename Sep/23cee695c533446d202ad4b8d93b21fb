DIT gaan ’n ruk neem voordat Gareth Southgate, die manager van Engeland se sokkerspan, weer vir Phil Foden en Mason Greenwood sal kan vertrou om hulle vir sy pan te kies. Southgate sê hy het sy vertroue in dié twee spelers verloor nadat hulle die Covid-19-veiligheidsmaat­reëls op Engeland se Nasies­liga-besoek aan Ysland oortree het. Greenwood en Foden het twee jong dames na hul hotelkamer genooi ná die span se oorwinning met 1-0 oor Ysland in Reykjavík. Help Greenwood en Foden, wat onderskeidelik vir Manchester United en Man City speel, is huis toe gestuur. Hulle kon nie in Dinsdag se Nasies­liga-wedstryd teen Denemarke speel nie. “Die vertroue moet herbou word en dit vat tyd,” het Southgate gesê. “Daar moet nagevolge wees vir wat gebeur het en ons sal hulle moet help.  Jong mense maak meer as ouer mense foute, maar dit kan nie vir lank teen hulle gehou word nie.”  – Reuters