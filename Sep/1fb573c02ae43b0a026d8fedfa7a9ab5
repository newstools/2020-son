KAIZER Chiefs het hulle by Ajax Cape Town aangesluit as een van Suid-Afrika se Premierliga-klubs (PSL) om op die laaste dag van 'n seisoen 'n insinking te beleef met die titel in sig. Mamelodi Sundwons is Saterdag op dag van drama as kampioene van die 2019-'20 PSL-seisoen gekroon te word, toe Chiefs met 1-1 met Baroka FC gelykop gespeel het. Masandawana het op hul beurt maklike werk van Black Leopards gemaak deur met 3-0 te wen en vir 'n derde agtereenvolgende seisoen as PSL-titelhouer gekroon te word. Albei spanne het Saterdag se laaste ronde van wedstryde gelyk op punte betree, met Chiefs wat moes wen om as kampioen gekroon te word. Die Amakhosi het voor die wedstryd 'n beter doeleverskil (21 teenoor 18) as Sundowns gehad. 'n Sege met 1-0 nadat Sundowns met 3-0 teen Leopards gewen het, sou dus die Amakhosi die titel sien wen het met 'n doeleverskil van 22 teenoor 21. Dit was egter nie meant to be vir die Naturena-klub nie, wat net soos Ajax Cape Town in die Nasionale Eerste Liga gedoen het, 'n gemaklike voorsprong in die voltooiing van die seisoen in 'n bio-bubble weggegooi het Ajax moes laas week toekyk hoe Moroka Swallows as NFD-kampioen gekroon word en daarmee gepaard ook outomatiese terugkeer tot die PSL verseker. Ajax moet nou in 'n uitspeeltoernooi deelneem om nog vir die PSL-seisoen vir 2020-'21 te kwalifiseer. Maar vir Chiefs is daar nie tweede kanse om die titel te wen nie - en dit sal 'n bitter smaak in die mond van hul eienaars en fans laat. Dit was dalk ook die laaste siens van Ernst Middendorp as Amakhosi-breier. Die Duitser se span het lelik drooggemaak en dit sal glad nie maklik vergewe word nie. Intussen was daar vreugde vir fans van Cape Town City nadat Jan Rieke Olderink (afrigter) se span die seisoen voltooi het met 'n sege met 1-0 oorÂ  SuperSport United. City het danksy die sege die seisoen in sesde plek afgesluit en kwalifiseer dus vir die MTN8-uitkloptoernooi. Jammerlik was daar nie vreugdevuring vir die seisoen se PSL-nuweling, Stellenbosch FC, in sy laaste wedstryd nie. Hy is met 0-1 deur Orlando Pirates geklop en mis uit op 'n plek onder die voorste agt spanne. Stellies eindig sy eerste seisoen in die PSL in 10de plek. Chippa United kan ook glimlag nadat hy Golden Arrows met 1-0 geklop het om die seisoen in 11de plek te voltooi.