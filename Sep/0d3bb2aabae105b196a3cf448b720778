DIE oorlede Chadwick Boseman se familie en vriende het dié naweek finaal die baanbreker-akteur gegroet. Net sy beste vriende en sy familie was teenwoordig by die gedenkdiens van die Black Panther- akteur wat laas Saterdag gesterf het. Die 43-jarige akteur se stryd teen kolonkanker het vier jaar geduur. Onder sy beste vriende wat sy outdoor-gedenkdiens in Malibu, Kalifornië, bygewoon het, was Lupita Nyong’o, Michael B. Jordan en Winston Duke. Chadwick se vrou van minder as ’n jaar, Taylor Simone Ledward, was ook daar. Volhard Op die foto’s in The Sun is daar ’n pragtige blommerangskikking met ’n foto van die akteur daarby. Sy rep het in ’n verklaring gesê dat die akteur tot op sy laaste ’n dapper vegter was. “Chadwick het deur alles volhard en vir julle baie van die flieks gebring waaroor julle so mal is. “Van Marshall en Da 5 Bloods, tot Ma Rainey’s Black Bottom en vele ander is alles in verskeie lande verfilm terwyl hy chemoterapie ondergaan het.”