DIE voormalige voorsitter van die Eskom-raad, Zola Tsotsi, sit Woensdag sy getuienis voort voor die kommissie van ondersoek na staatskaping. Tsotsi het Dinsdag voor adjunkhoofregter Raymond Zondo getuig hoe Eskom belastingbetalers se geld gebruik het om die ANC se befonds. Die Guptas het volgens hom ook gereeld oudpres. Jacob Zuma se naam gebruik om te kry wat hulle wil hê. "Dit was algemene kennis onder regeringsamptenare en mense wat rede gehad het om met hulle te werk. Hulle het sekerlik die aandag van die president gehad om mense te dreig. Hulle het dieselfde met my gedoen," het hy gesê. eNCA berig dat twee Gupta-broers teenwoordig was toe Tsotsi in 2014 geroep is om voor die ANC se top ses te verskyn. Na Tsotsi sal Venete Klein, 'n voormalige nie-uitvoerende direkteur van Eskom, getuig.