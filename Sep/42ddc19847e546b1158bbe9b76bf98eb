ONTSTOKE plakkers van die kamp by die Kapteinsklip-treinstasie in Mitchells Plain beweer die metro cops gedra hulle soos gangsters. Dít kom nadat ’n vrag metro cops met lang guns Saterdagoggend van die inwoners se hokke afgebreek het. Moses sê: “Ek het honderde rande gespandeer en moes nog net die dak opsit. “Ek was besig by die huis toe hulle daar opdaag. “Hulle het gesê ek moet stop waarmee ek besig is. “Nog ’n vrag metro cops het opgedaag. Hulle het begin om die hok af te breek en het dit op hul trok gelaai. Weg “Hulle het die bure se wendyhuis ook afgebreek. “Hulle is weg met ons materiaal en ons weet nie eens waarnatoe hulle dit geneem het nie. My materiaal is opgebreek en kan nie weer gebruik word nie.” Volgens Moses het hy die wendyhuis spesiaal vir sy dogter en haar gestremde sewe maande oue baba aangebou. Nog ’n plakker, Sahied Bester, sê: “Dit was ’n vrag law enforcement officers. “Hulle was onbeskof en het soos gangsters aangegaan. “Hulle het die mense gedreig en het sonder waarskuwing opgedaag.” Volgens die plakkers is dit ook nie die eerste keer dat hul hokke deur die beamptes van law enforcement afgebreek word nie.