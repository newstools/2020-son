SUID-AFRIKA gaan net soos Nieu-Seeland en Australië sy eie weer­gawe van Superrugby aanbied. Volgens ’n ingeligte bron gaan dit egter verskil van sy Sanzaar-vennote se kompetisie deurdat geen wenner opgelewer sal word nie. Dié kompetisie word Superrugby Zans Afrika genoem en sal na verneem word net as opwarming vir die speel van die Currie­beker-kompetisie dien. Dít is wanneer die spanne mekaar vir ’n tweede keer pak. Formaat In Superrugby Zans Afrika sal die spanne elk een keer teen mekaar speel. Dan sal hulle oorslaan na die Curriebeker-reeks. “Dit is ’n interessante formaat, want daar sal nie ’n wenner van die Zans Afrika-gedeelte van die kompetisie met uitklopwedstryde wees nie,” het ’n onberispelike bron gister aan Son gesê. “Dit sal net die eerste gedeelte van die toernooi vir kommersiële doeleindes wees. “Die Currie Cup sal egter ’n halfeindstryd en ’n eindstryd hê. Die eindstryd sal op 23 Januarie beslis word. Die wenner van die eindstryd sal as die kampioen gekroon word. “Dit is een kompetisie in terme van fixtures, struktuur en opposisie en met een eindstryd. Dit gaan net verskillend gebrand word,” het die bron verduidelik. Superrugby Zans Afrika gaan op 10 Oktober afskop met sewe spanne wat daaraan deelneem. Die sewe spanne wat sake teen mekaar gaan uitspook, is die Stormers, Sharks, Bulls, Lions, Cheetahs, Pumas en Griekwas. Die Cheetahs en Pumas gaan volgens die bron in die eerste wedstryd op 10 Oktober in Bloemfontein kragte meet. Die Sharks teen Lions en Bulls teen Griekwas sal ook luidens ’n uitgelekte lys van fixtures op dié dag gespeel word. Die Bulls en die Leeus speel die dag ná Kersfees op Loftus. Die Sharks en Griekwas speel albei weg. Tuiswedstryd Die Pumas het die Kersnaweek ’n loslootjie. Die Leeus speel daardie Saterdag in Durban teen die Sharks en die Bulls is tuis teen Griekwas. Die Stormers se eerste wedstryd in die kompetisie is amptelik bepaal vir 17 Oktober as ’n tuiswedstryd teen die Lions. Die bepalings lyk dalk so: 10 Oktober: Cheetahs t Pumas, Sharks t Lions, Bulls teen Griekwas 17 Oktober: Cheetahs t Bulls, Griekwas t Pumas, Stormers t Lions 24 Oktober: Lions t Cheetahs, Bulls t Sharks, Pumas t Stormers 31 Oktober: Bulls t Stormers, Lions t Griekwas, Pumas t Sharks 7 November: Sharks t Cheetahs, Leeus t Bulls, Griekwas t Stormers 14 November: Griekwas t Sharks, Stormers t Cheetahs, Lions t Pumas 21 November: Cheetahs t Griekwas, Bulls t Pumas, Sharks t Stormers 28 November: Stormers t Bulls, Griekwas t Lions, Sharks t Pumas 5 Desember: Bulls t Cheetahs, Pumas t Griekwas, Lions t Stormers 12 Desember: Cheetahs t Lions, Sharks t Bulls, Stormers t Pumas 19 Desember: Pumas t Cheetahs, Lions t Sharks, Griekwas t Bulls 26 Desember: Cheetahs t Sharks, Bulls t Lions, Stormers t Griekwas 2 Januarie: Sharks t Griekwas, Cheetahs t Stormers, Pumas t Lions 9 Januarie: Griekwas t Cheetahs, Pumas t Bulls, Stormers t Sharks 16 Januarie: Halfeindstryde 23 Januarie: Eindstryd