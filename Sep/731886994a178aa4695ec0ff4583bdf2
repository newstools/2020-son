DIE verhoor van 'n ma van twee wat haar beweerde abusive partner tydens 'n gesinsggeweldvoorval vermoor het, begin Woensdag in die Palm Ridge-landdroshof. Die vrou word verdedig deur die Centre for Applied Legal Studies (CALS) wat beplan om kundigheidsgetuienis te lewer om die hof 'n begrip te gee van die patroon van mishandeling wat in hul kliënt se lewe en Suid-Afrika voorkom. Sheena Swemmer, hoof van die geslagsgeregtigheidprogram by CALS, sê die onverwydelike van toenemende gesinsgeweld is dat iemand gaan sterf en dit is meestal vroue. "In sommige gevalle kan slagoffers van mishandeling op geweld reageer. Vir hulle word dit letterlik 'n situasie van "me or him" . "Ons wil hê howe moet die verskynsel in ag neem, om behoorlik met die sielkundige aspekte van gesinsgeweld en trauma te engage," sê Swemmer. Volgens die CALS is die vrou 'n jaar lank deur haar partner geslaan. Dit was so erg dat sy voor sy dood 'n miskraam gehad het. News24 berig die vrou se borgtog is ook geweier en sy is die afgelope 22 maande 'n verhoorafwagtende en weg van haar kinders. "Gesinsgeweld word wêreldwyd erken as 'n wydverspreide en lewensbedreigende probleem wat veral vroue en kinders raak," sê CALS. "Hoewel dit moeilik kan wees om data in te samel vanweë die aard van gesinsgeweld wat in private ruimtes voorkom en die uitdagings wat oorlewendes in die gesig staar om mishandeling aan te meld, word daar vermoed dat tot 50% van die vroue geweld in hul lewens in ons land sal ervaar,"  sê CALS.