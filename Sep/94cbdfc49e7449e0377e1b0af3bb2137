FRANK Lampard, manager van Chelsea, het bevestig dat drie van sy nuwe aanwinste se beskikbaarheid in die gedrang is. Dit is vir die Blues se Premier­liga-wegwedstryd teen Brighton & Hove Albion vandag in die Amex-stadion. Ben Chilwell en Hakim Ziyech sukkel albei met beserings. Thiago Silva, wat hom pas by sy nuwe groep aangesluit het, is ook nog nie seker van sy beskikbaarheid nie. Boonop sal Lampard ook sonder die dienste van sy invloedryke midfielder Mateo Kovacic wees. Dié speler van Kroasië is geskors nadat hy laas maand vir twee geelkaart-oortredings in hul FA Cup-nederlaag teen Arsenal afgestuur is. Dit los Lampard nou met ’n tameletjie oor wie om in sy enjinkamer in pare te laat speel. Die natuurlike keuse, indien Lampard met ’n 4-2-3-1-formasie gaan, is om N’Golo Kanté met die Brasiliaan Jorginho in ’n paar te laat speel. Maar as Lampard ’n 4-3-3- spelpatroon verkies, kan die jong en opwindende Mason Mount die ander opsie wees met Kanté. Kai Havertz, Chelsea se nuwe aanwins van Duitsland, kan ook die nod kry. Dis nou te sê as Lampard met ’n drie-man-midfield wil speel. Ross Barkley kan ook straks ingespan word in die beginspan, maar Lampard sal waarskynlik die groen lig aan een van sy ander midfielders gee. Kovacic sal net vir een wedstryd geskors wees. Dit beteken dat hy beskikbaar sal wees vir die Londense span se volgende liga-wedstryd teen die kampioen, Liverpool. – AP