NÓG ’n bullet uit ’n gangster se gun het die lewe van ’n onskuldige vrou geëis. Shakeena Karriem (25) is gister in die vroeë oggendure tydens ’n drive-by shooting in Brackenstraat in Bonteheuwel doodgeskiet. Karriem het in ’n motor gesit en is een keer in die kop getref. Sy is met ’n privaat motor na die hospitaal geneem. Daar is bespiegelinge dat sy saam met haar boyfriend in die motor gesit het, maar die cops kon dit nie bevestig nie. Karriem is na die Van­guard-daghospitaal geneem, maar sy is by haar aankoms by die hospitaal dood. Daar is meer as tien koeëldoppies op die toneel aangetref. Volgens sers. Noloyiso Rwe­xana, ’n polisiewoordvoerder, word die omstandighede rondom die skietery nog ondersoek. Die cops is besig om alle leidrade op te volg, maar niemand is nog gearresteer nie. Die voorval het in Squirrel Crescent plaasgevind. Niemand is nog gearresteer nie en die cops is besig om leidrade op te volg. ’n Moordsaak word deur die polisie ondersoek.