MÔRE is dit weer Wêreldbeenmurgskenkersdag en daar is ’n song vir dié spesiale dag uitgereik. Die song is geskryf om die 1,2 miljoen stamsel-oorplantings tot dusver te vier, asook om skenkers te bedank dat hulle lewens red. Die catchy song “Don’t Be Afraid to Live” is gebaseer op egte stories van pasiënte en skenkers. Die sanger-liedjieskrywer George Kalukusha het dit vir die Suid-Afrikaanse Beenmurgregister geskryf. Die 26-jarige sanger sê hy het sy inspirasie geput uit die onselfsugtigheid van skenkers en die dapperheid van survivors wat veg vir die groot voorreg om te lewe – iets wat ons dikwels as vanselfsprekend beskou. Visie “Ek was geraak deur die real-life experiences van die skenkers en die pasiënte en kan eerlik sê dat die song homself vandaar geskryf het. “Dit het nie lank gevat om die konsep te formuleer nie. “Die hele song gee die visie van die SA Beenmurgregister weer, en dit is om meer stamselskenkers te help om lewens te red.”