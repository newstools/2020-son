DIT was nie vir 'n konsert of opelug diens nie maar deel van 'n betoging.'n Markiestent is Vrydagmiddag oor een van Kaapstad se besigste paaie, Baden Powell-rylaan, net voor spitstyd opgerig. News24 berig dat die doel van die betoging, waarvoor die tent opgerig is, is nog onbekend. Richard Coleman, van die Stad Kaapstad se verkeersdiens, bevestig wel dat die markiestent oor Baden Powell 'n verkeers-opeenhoping in die rigting van Khayelitsha veroorsaak het. Nie van die tent nie langs Govan Mbeki-weg, tussen Duinefontein en Edward Makele, is motorbrande ook in die pad gebrand. Motoriste is Vrydagmiddag aangeraai om die gebied te vermy. Intussen sê JP Smith, maycolid vir veiligheid en sekuriteit van die Stad Kaapstad: "Die polisie was op die punt om die tent af te slaan, maar betogers het dit hulself gedoen nadat 'n wyksraadslid met hulle gepraat het." Teen laat Vrydagmiddag was die paaie in die omgewing weer skoon. Sers. Noloyiso Rwexana, 'n polisiewoordvoerder, sê niemand is gearresteer nie.