MARCELO Bielsa se kontrak as manager van Leeds United is met 'n jaar verleng. Die 65-jarige se kontrak het aan die einde van verlede seisoen verstryk, nadat hy Leeds terug na die Premierliga gelei het. Donderdag het die Argentyn 'n nuwe ooreenkoms met die Whites, soos Leeds genoem word, bereik wat aan die einde van die nuwe seisoen verstryk. Leeds pak die kampioen, Liverpool, Saterdag in sy eerste wedstryd in die top-flight op Anfield. Bielsa het in Junie 2018 by Leeds aangesluit. Hy het toe ‘n kontrak van twee jaar geteken, met die opsie van 'n derde jaar. In sy eerste seisoen het Biesla uitgemis op 'n promosie, toe hulle in die play-offs se semi's teen Derby Count vasgeval het. Verlede seisoen het Bielsa wel vir Leeds na die titel gelei, toe hulle 10 punte bo die naaswenner, West Brom, geeïndig het.