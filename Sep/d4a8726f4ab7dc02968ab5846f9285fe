DRIE maande ná die moord op Enzo Prins soek sy familie nog justice vir hom. Prins is op Saterdag 27 Junie in Lisboastraat naby die Hungry Town-winkel in Atlantis doodgelem. Sy swaer Manfred van Rooyen, wat ook die familie se woordvoerder is, beskryf die voorval as brutaal. Van Rooyen het bygevoeg dat die saak die afgelope drie maande geen vordering gemaak het nie. Volgens hom het die ondersoekbeampte in die saak nie die familielede vergesel toe hulle die lyk by die lykhuis gaan uitken het nie. Arrestasie Hy het verder beweer dat die ondersoekbeampte nie die familielede gehelp het om die forensiese verslag te kry sodat hulle kon aansoek doen vir begrafnisvoordele by die begrafnisondernemer nie. Volgens Van Rooyen is die familie ook nie ingelig oor die arrestasie van die verdagte of dié se eerste hofverskyning nie. “Ten spyte van al hierdie terugslae sal die familie voortgaan om justice vir Enzo te eis,” het hy vasbeslote gesê. Van Rooyen het ook gemoan dat die ondersoekbeampte die familie glo eers op Dinsdag 7 Julie kom sien het oor die voorval. Dit was die dag voor Prins se begrafnis. Die polisie het nie gereageer op ’n navraag van Son oor die moord op Prins nie.