'N MAN van Durban is die afgelope week 18 jaar tronkstraf opgelê vir die moord van sy meisie. Hy het haar aan die brand gesteek nadat sy hom gevra het om op te skuif in die bed om plek te maak vir hul kinders. Luidens hofstukke het die ma en haar twee kinders op die aand van die voorval 'n movie gekyk terwyl die man in die bed geslaap het. Hulle het later ook gaan lê en het hom gevra om op te skuif. Hy het toe opgestaan en is na die eetkamer waar hy 'n houer met petrol in gehou het vir sy grassnyer. Hy is terug na die slaapkamer waar hy die petrol oor haar uitgegooi en haar aan die brand gesteek het. Hy het na 'n rukkie 'n kombers gebruik om die vlamme te blus, maar sy het reeds brandwonde oor 60% van haar lyf opgedoen en is drie dae later in die hospitaal dood. Hy het 'n lewenslange vonnis vrygespring omdat die hof nie bewyse kon vind dat dit moord met voorbedagte rade was nie. - News24