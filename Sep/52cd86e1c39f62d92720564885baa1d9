LADISMITH. – Twee stelle reëls: Een stel vir die bruin en swart cops en ’n ander stel vir die wit cops. Dit is wat sommige cops hier warm in die boots het. ’n Bron vertel: “Met lockdown se level 4 is ’n bruin cop betrap met illegal drank. “Hy is gearresteer en toegekap. ’n Dissiplinêre proses is begin en die cop is glo geskors hangende die ondersoek.” Dis egter toe ’n wit cop in ’n beweerde aanranding betrokke was, dat ’n tweede stel reëls na bewering geldig was. Die bron vertel: “Die wit cop het ’n familielid aangerand en toe word skerppunt-ammunisie boonop in die woonplek aangetref. Aangehou “Dié cop is nie gearresteer nie, maar net ‘deur die boeke gesit in die charge office’. “Sover ek weet, is die cop ook nie aangehou of geskors hangende die ondersoek nie. Hoe werk dit dan nou hier met die wit en swart manne in blou?” Kapt. Malcolm Pojie, ’n polisiewoordvoerder, sê by navraag: “Elke saak word op sy eie meriete hanteer. “Dissiplinêre sake word intern hanteer. Beide lede is gedagvaar om in die hof te verskyn. Hulle was nie in aanhouding nie.” Die stasiekommissaris, lt.kol. Pauline Kriel, sê hulle volg ’n oopdeur-beleid vir alle lede wat griewe in die diens het.