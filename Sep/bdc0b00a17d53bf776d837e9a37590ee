DIE Stad Kaapstad het begin hulp verleen aan inwoners wat geraak is deur die brande in Imizamo Yethu in Houtbaai. Die brande het Sondag 263 shacks tot op die grond vernietig en nog 5 huise gedeeltelik beskadig. Die brand het in ’n gedeelte van die woonbuurt ontstaan waar daar onlangs krag aangelê is. Die Stad sê in ’n verklaring hy is reeds deur die proses om na te gaan watter inwoners geraak is en hy het begin om vir hulle kits uit te deel om hul huise mee te herbou. Maandag was die Stad ook hard aan die werk om die gebied op te ruim waar die brande uitgebreek het. Uitbreiding Sondag se brand het in die gebiede van Dontse Yakhe en Ibhayi uitgebreek. Die vorige brand in Julie het in Mandela Park uitgebreek. In dié brand is 24 strukture vernietig. Die Stad sê in sy verklaring die onbeplande uitbreiding in informele plakkerskampe verhoog die risiko vir brande omdat die huise so naby mekaar opgerig word. Die Stad se voorstel is dat daar ’n spasie van minstens 1,5 m tussen strukture moet wees. Dit sal die verwoestende domino-effek van brande kan verminder.