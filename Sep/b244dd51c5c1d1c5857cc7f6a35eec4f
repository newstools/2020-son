OUDPRES. Jacob Zuma se oudste seun, Edward, het in 'n verklaring gevra dat adjunkhoofregter Raymond Zondo homself moet onttrek van die kommisie van ondersoek na staatskaping. Dit kom nadat Zondo verlede week vir Zuma beveel het om voor die kommissie te verskyn en dat hy nie die datums daarvoor met hom sal onderhandel nie. Zuma moet nou tussen 16 en 20 November voor die kommissie verskyn. In sy verklaring, beskuldig Edward vir Zondo daarvan dat hy die grondwet van die land skend en sy pa beledig. Edward se verklaring volg op di√© van die Jacob Zuma-stigting waarin Zondo beskuldig word dat hy Zuma se naam gebruik om die pos van hoofregter van die konstitusionele hof te bekom. - TimesLive