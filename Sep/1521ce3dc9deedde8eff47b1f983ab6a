DIE geliefde Flori Schrikker alom bekend as Aunty Flori is Saterdag oorlede. Haar dood kom vyf maande na haar vriendin Koelsom Kamalie oftewel Aunty Koelie. Saam het die twee die kosprogram Flori en Koelsoem se kosse aangebied. Die twee anties van Bonteheuwel het in Maart 2016 hul eerste kookboek, Kook Saam Kaaps, bekendgestel. Bonteheuwel-wyksraadslid, Angus Mckenzie, het die nuus van die 67-jarige Schrikker op sy Facebook-blad aangekondig. Mckenzie sê: "Dit is met groot hartseer dat ek die nuus moet deel. "Sy sal gemis word vir haar ongelooflike hart, omgee, en die amazing kosse wat sy gekook het." Hy noem die nuus is 'n groot skok vir die gemeenskap en deur hul hartseer wil hulle ook dankie sê aan haar familie wie Aunty Flori en haar gawes en liefde met almal gedeel het. "As gemeenskap vind ons troos day Aunty Flori en Aunty Koelie nou die hemele bedien met van hul beste disse."