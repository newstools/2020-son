TALLE klagte is ontvang oor sommige restaurante wat nie by die Covid-19-regulasies hou nie. Mmamoloko Kubayi-Ngubane, minister van toerisme, sê sy het klagte ontvang vanaf gewone landsburgers, werkers asook ander eetplekke. Kubayi-Ngubane sê van die misdrywe is dat eetplekke nog tot na die curfew oop is, drank verkoop as takeaways en nie die reëls van social distancing en die dra van 'n masker gehoorsaam nie. Sy noem dat dit nie net die besigheidslisensie in gedrang plaas nie, maar ook die veiligheid van lojale kliënte en toegewyde werkers. Jacaranda FM berig dat die minister aan die restaurante geskryf het en 'n versoek vir hul samewerking gerig het. Intussen sê Wendy Alberts, hoofbestuurder van die restaurantvereniging van Suid-Afrika, dat hulle hard daaraan werk om seker te maak kliënte hou by die regulasies. "Baie van ons restaurante voldoen aan en volg die protokol. Ons het egter wel voorvalle gehad van kliënte wat nie die bywoningsregister wou invul of hul temperatuur wou laat neem nie." Sy voeg by: "Daar is gevalle waar kliënte dit moeilik vind om die protokol te volg. "Ons pleit by kliënte om die protokol te volg en nie die staff by eetplekke te abuse nie."