'N DERDE verdagte is gearresteer in verband met Nathaniel Julies se moord. Die verdagte is 'n speurder by die Eldoradopark-polisiestasie. Hy staan tereg op klagte van regsverydeling en die besit van verbode ammunisie. Twee ander polisiebeamptes, verbonde aan Eldoradopark se misdaadvoorkomingseenheid, het reeds in verband met Julies se moord in die hof verskyn. Hulle is steeds in aanhouding. Die Onafhanklike Polisie-ondersoekdirektoraat sÃª hulle gaan borgtog teenstaan vir al drie verdagtes. Die derde verdagte sal na verwagting Donderdag in die Protea-landdroshof verskyn. Julies, 'n 16-jarige met Down Syndrome, is laas Woensdag na bewering deur polisiebeamptes doodgeskiet. Sy dood het tot gewelddadige betogings in die area gelei. - eNCA