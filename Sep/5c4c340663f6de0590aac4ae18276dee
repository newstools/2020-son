'N OUDPOLISIEMAN van Mthatha en 'n petroljoggie is gearresteer nadat hulle na bewering die staat uit meer as R110 000 bedrieg het. Die polisieman, wat verbonde was aan die Criminal Records Centre in Mthatha, het na bewering die petrolkaart van een van die polisievoertuie misbruik. Kapt. Khaya Tonjeni, polisiewoordvoerder, sê die bewering is dat die polisieman vir 'n jaar lank met die petroljoggie saamgesweer het om die kaart te swipe in ruil vir kontant. Die polisieman het in dié tyd vir die stasiebevelvoerder gesê die 
voertuig is weens 'n meganiese fout nie geskik vir gebruik nie. Tog het 
hy die voertuig gebruik om verskeie plekke binne die provinsie te 
besoek. Sy beweerde bedrog het op die lappe gekom toe die bestuurder van die Bityi-petrolstasie opgemerk het dat die petrolkaart onreëlmatig gebruik word. Hy het toe die stasiebevelvoerder ingelig.Die polisieman, wat sedertien bedank het, bly in aanhouding en sal op 17 September terug in die hof wees vir 'n formele borgtogaansoek. Die petroljoggie is uit op borgtog van R500.  - Algoa FM