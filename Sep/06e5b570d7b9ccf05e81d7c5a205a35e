DIE rebelse royals het die Britse belastingbetalers se geld terugbetaal. Prins Harry en sy vrou, Meghan, het weer bewys hulle kan op hul eie voete staan toe hulle die sowat R52 miljoen terugbetaal het wat gebruik is om hul Frogmore-kothuis by die Windsor-kasteel op te knap. Ek sien op The Telegraph die ouers van kleine Archie het sommer die geld van hul Netflix deal net so gevat om die moanerige belastingbetalers se monde te snoer. Pligte Die rebelse royals het mos vroeg vanjaar bekendgemaak dat hulle onthef wil word van hul koninklike pligte en dat hulle Amerika toe gaan trek om hul eie potjie te krap. Harry se woordvoerder het gesê hulle het die geld terugbetaal wat vir die opknappings gebruik is. “Die hertog van Sussex het ’n bydrae gemaak aan die Sovereign Grant,” aldus die woordvoerder. Hy het ook bygevoeg dat die kothuis steeds die Sussexe se tuiste in Brittanje sal bly.