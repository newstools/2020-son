ZENDAYA was Sondagaand een van die groot wenners op die 72ste Emmy-toekennings. Die 24-jarige Euphoria­-aktrise het geskiedenis gemaak toe sy die jongste aktrise geword het wat ’n toekenning vir die beste aktrise in ’n dramareeks wen. Die toekennings is virtueel gehou en die meeste van die benoemdes het vanuit hul huis deelgeneem aan die toekenningsaand. Die mooie Zendaya moes natuurlik ook in Jan Tuisbly se karretjie ry. Sy en haar familie het almal in die sitkamer gesit toe sy as die beste aktrise bekroon word en haar mense was behoorlik uit hul vel uit. Handjievol Dit was so lekker om te sien hoe hulle die spesiale oomblik met haar deel. Die host van die aand, Jimmy Kimmel, het sy pligte behartig vanuit Los Angeles se Staples Center, waar daar net ’n handjievol sterre saam met hom was.