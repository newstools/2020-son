SPRINGBOK. – ’n Sakeman braak gal oor ’n groot stash dwelms wat in sy taxi gevind is. Die straatwaarde daarvan is R360 000. Die sakeman Zihaadt “Hangkas” Cloete soek die waarheid oor wat gebeur het. Die voorval het Vrydag­oggend by die weegbrug buite Springbok gebeur. Volgens kapt. Sergio Kock, ’n polisiewoordvoerder, het die cops omstreeks 03:00 ’n taxi gesien. Kock vertel: “Springbok se polisie-eenheid vir openbare orde was besig met voertuigpatrollies en het die taxi gestop en deursoek. “Hulle het twee shopping bags met dwelms onder een van die sitplekke gevind.” Gearresteer Hy is intussen uit op borgtog en die taxi en treiler is aan Cloete terugbesorg. Cloete het omgekrap gesê: “Ek soek net die waarheid. Ek was siek oor dit my taxi was, want ek is nie betrokke by sulke dinge nie. “Ek en my vrou het al verskeie kere die drivers gevra om nie pakkies en briewe te laai as die afsender snaaks of onbekend lyk nie. “Ek wil nie betrokke wees by sulke ongerymdhede nie.” Hy is egter baie bly dat sy prokureur sy kombi en trailer teruggekry het. Die driver het gesweer hy weet niks van die sakke nie. Cloete voel die passasiers moes ook toegekap en ondersoek gewees het.