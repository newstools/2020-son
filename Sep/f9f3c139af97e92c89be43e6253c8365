MEER as 25 jaar het sy onder die swaar hand van haar derra gelewe. Nou, ná al die jare van beweerde lollery, het Maria* (38) besluit om vir haarself op te staan en teen haar pa uit te praat. Maria, oorspronklik van Ceres, sê sy swerf al omtrent ’n jaar van plek na plek weens die abuse waarin sy was. Volgens Maria het haar pa haar vanaf 12-jarige ouderdom gemolesteer en mishandel. Sy het nou ’n nuwe lewe in Mitchells Plain begin. In haar onderhoud met Son het sy saggies gepraat. Haar oë was vol trane terwyl sy haar hande teen haar bene gevryf het. “Ek wou van die begin af nie saam met my ouers woon nie omdat my pa altyd aggressief was. “Maar omstandighede het my geforseer om by hulle in te trek.” Maar toe verander haar lewe in ’n nagmerrie. “Ek onthou hoe hy elke naweek en wanneer hy dronk was, by my in die bed geklim het en my begin betas het. “Hy het niks gesê nie. Hy het net aan my privaat dele gevat en gevryf terwyl ek myself aan die slaap gehuil het.” Volgens Maria was haar pa ook aggressief teenoor haar en hy het seksuele aanmerkings gemaak wanneer mense nie om hulle was nie. “Hy’t gemaak asof dit normaal is om van my vagina te praat, oor hoe dit gaan klop en nat raak. “In 2001 het hy my uitgesit omdat ek begin het om terug te praat. “In 2003, toe ek 21 jaar oud was, het ek besluit om ’n brief aan my ma te skryf omdat ek selfmoord wou pleeg. “Ek het alles verduidelik... hoe hy my bevoel en geslaan het, hoe hy met my gepraat het. Ek het gedog dis waar ek hulp gaan kry, want dis my ma ...” Maria sê haar ma se reaksie was egter ’n skok vir haar. “Ek kon dit nie verstaan nie. Sy is dan my ma, maar omdat die familie welbekend is, moes ek stilbly, want netnou sit ek die familienaam in die eyes. Hond “Selfs toe ek ’n saak gaan maak het, is ek deur my ouers afgekraak. “Hy was so wreed dat hy in 2013 die hond in my kamer ingelaat het om te pie en poo.” Maria sê sy moes uit haar tuisdorp vlug, waarna sy aan die swerf geraak het. Kuilsrivier, Stellenbosch, Bredasdorp ... en nou is sy in die Plain – steeds onder pyn oor die dinge wat jare gelede aan haar gedoen is. Haar ma, antie Maggie*, sê dis haar dogter se reg om te praat. “Maar ek ken my kind en stem nie saam met ’n woord wat sy praat nie,” sê die ma. Antie Maggie sê haar dogter is nie so innocent soos wat sy wil voorgee nie. “Maria was altyd maar ’n probleemkind vir almal in die familie. Sy het hidden agendas,” meen die ma. Maar wat nie ’n verskuilde agenda is nie, is dat die cops Maria se saak ondersoek. Klag ’n Polisiewoordvoerder, sers. Noloyiso Rwexana, sê ’n klag van verkragting is by Ceres se FCS-tak geopen vir ondersoek. Volgens Rwexana is geen arrestasies al gedoen nie. *Skuilname is gebruik.