CHESLYN Jampies se uithouvermoë en never-say-die-houding het uiteindelik vrugte afgewerp. Die 30-jarige Kapenaar maak volgende seisoen – ná ’n afwesigheid van drie seisoene – sy terugkeer tot die Premierliga met Baroka FC. Son kan eksklusief onthul dat die voormalige Bafana Bafana left- back ’n kontrak vir drie jaar onderteken het. Dan is daar ook ’n opsie van moontlike verlenging vir twee jaar. Die voormalige Santos-, Jomo Cosmos- en Bloemfontein Celtic- speler­ was vroeër ook twee seisoene op die boeke van die Eerste Liga-klub Uthongathi FC. Jampies het ook ’n stint van ses maande met Steenberg United in die NFD gedoen voor sy skuif na Uthongathi. Uthongathi het Jampies glo ’n nuwe­ kontrak aangebied, maar die lefty se fokus was maar altyd op ’n terugkeer na die PSL. Volgens Jampies het die Hemelse Vader sy gebede nou beantwoord met sy skuif na die top flight. “Ek sien uit na new beginnings met Baroka in die PSL,” vertel die boorling van Belhar. “Dit was nie ideaal vir my loopbaan om so lank uit die PSL te wees nie, maar daar is redes vir alles. “Ek is net bly ek is nou terug om my loopbaan in die topliga voort te sit. Waarde “God het beslis my gebede beantwoord, want ek het hard gebid. “Ek voel dat ek nog baie het om te offer. “En Baroka is ’n jong en ambisieuse klub en ek wil waarde toevoeg by hulle.”