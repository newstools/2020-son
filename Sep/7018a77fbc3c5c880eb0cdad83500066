INWONERS van Parkwood het Woensdagoggend buite die hof betoog waar 'n verdagte vir die moord op 'n kind verskyn het. Nehemiah Claassen, wat aan masjiene gekoppel was, is Dinsdag in die hospitaal dood nadat hy breindood verklaar is. Die 11-jarige seuntjie is Maandaoggend in Parker's Walk in die kop geskiet. Christopher Kemp is kort na die voorval gearresteer en het Woensdag in die Wynberg-landdroshof op aanklag van moord verskyn. Buite die hof het Chad Crowley, van die Parkwood Leadership Forum, aan Son gesê hulle is hier om te betoog dat die verdagte nie borgtog kry nie. Die groep inwoners wil hê die verdagte moet in die tjoekie bly. Intussen het 'n tweede verdagte homself Dinsdagaand aan die polisie oorgegee. Kemp, wie nie gepleit het nie, se saak is uitgestel tot Vrydag om saam met die tweede verdagte in die hof op aanklag van moord te verskyn.