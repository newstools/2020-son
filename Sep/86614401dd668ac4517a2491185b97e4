DIE mayor van Knysna sê enige en alle stappe gaan geneem word om te verseker die protesoptog in Hornlee word onder beheer gekry. Die protesoptog het begin nadat onwettige strukture deur die Red Ants afgebreek is. Die N2 is ook Maandag gesluit en minstens een winkel is geplunder. "Mens kan nie die huidige situasie in Hornlee protesaksie noem nie omdat dit blatant afbrekend, gewelddadig en krimineel is," het Ricky van Aswegen, die burgemeester, gesê. Die munisipaliteit sê in 'n verklaring net onwettige strukture is verwyder. Luidens die verklaring is 'n werker van die Red Ants tydens die protesoptog geskiet, maar het weens sy bulletproof vest geen ernstige beserings opgedoen nie. "Die situasie het in chaos ontaard omdat die opstokers eenvoudig na 'n verskoning soek om af te breek, te steel en aan algemene wetteloosheid deel te neem," sê Van Awegen. "Ek en so ook die raad en administrasie veroordeel dié tipe onverantwoordelike gedrag ten sterkste. Ons gaan dit nie langer duld nie."  - George Herald