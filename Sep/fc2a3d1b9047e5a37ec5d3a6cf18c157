DIE planne vir fans in Engeland om vanaf 1 Oktober na live sportbyeenkomste terug te keer, is vir eers op ys. Só sê Michael Gove, Britse minister vir kabinetsake. Dié planne is vroeër vandeesmaand heroorweeg ná ’n toename in Covid-19-gevalle. Die Britse Covid-19-waarskuwingsvlak is na level 4 verhoog. Dit beteken die oordrag van die virus is “hoog of styg eksponensieel”. Die Britse premier, Boris Johnson, het die nuwe maatreëls gister uiteengesit. Gove het bevestig dat alle planne vir ’n gefaseerde terugkeer van fans vir eers op ys is. “Ons het na ’n gefaseerde program gekyk waarvolgens meer mense sou terugkom. Ons sou nie die stadions vul nie, maar nou moet ons dié planne halt. Ons moet ver­sigtig wees,” het Gove gesê.