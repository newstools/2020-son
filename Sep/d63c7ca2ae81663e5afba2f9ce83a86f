SPELERS wat Engeland se rugbyspan in ’n toets verteenwoordig, gaan straks ’n kwart minder vir ’n wedstryd verdien. Dié ooreenkoms is bereik om die Rugby Football Union (RFU) te help om kostes te besnoei en die ekonomiese impak van Covid-19 te verminder. Luidens Telegraph het ’n ooreenkoms van vier jaar met spelers verstryk. Kragtens dié ooreenkoms sou spelers £23 000 (sowat R511 000) per toets verdien, maar hulle sal in die nuwe ooreenkoms net £17 250 (R383 000) kry. Die sny van die spelers se pay is nes dié van die span se hoofafrigter, Eddie Jones. Korttermyn Jones moes ook ’n pay cut van 25% vat. Sy hulpafrigters en ander lede van sy bestuur moes ook die pay cuts aanvaar. Die RFU het reeds in die korttermyn ’n verlies van £107 miljoen (byna R2,37 miljard) aangekondig. Dít aangesien die unie in Brittanje se vroeë stadium van die lockdown geen wedstryde op Twickenham kon aanbied nie. Dit sluit sewesrugby se jaarlikse Wêreldreeks in. Die RFU moes ook 139 werkers in die pad steek om verdere verliese te verhoed. Die spelers moet luidens Telegraph en Reuters nog hul nuwe ooreenkoms met die RFU aanvaar.