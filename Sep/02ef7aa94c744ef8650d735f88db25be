EN TOE steek die gospelsanger Godfrey Williams dié keer weer duidelik uit ... Aanhangers van dié bekende in Suid-Afrikaanse gospelkringe, kan nou uitsien na sy nuutste single, “Wêreldwyd”. Dit is ’n sekulêre song, maar met ’n gospel-ondertoon. Soort van kontemporêre musiek met ’n Afrikaanse/rock-genre. Dit is opgeneem in We-More Productions se studio’s in Parow. Die song sal binnekort beskikbaar weer op verskeie sosiale platforms soos iTunes, Spotify, SoundCloud en Deezer. Die musiekvideo sal ook op YouTube te sien wees. Dit gaan ook landwyd gehoor word op gemeenskaps- en gospelradiostasies. Godfrey vertel: “ ‘Wêreldwyd’ het ontstaan oor die wêreldwye Covid-19-pandemie. Om en by 900 000 mense het al sover omgekom van die virus. “Die Here het met my gepraat en my gewys dat die aarde oorbevolk is. En dat Hy moes skoonmaak. Baie mense word gebore en min gaan dood. Afstoot “Ons mense is ongehoorsaam en waarheen gaan die wêreld met die ongehoorsaamheid? “So, die pandemie moes gebeur het sodat die aarde lug kan skep en gewig afstoot. “Uit die aarde kom die lewe en met die dood word weer aan die aarde teruggegee. “Ek het dus besluit om dié lied op te neem oor die pandemie.”