“IS duidelik dat die polisie ‘n goeie man verloor het.” Só het Bheki Cele, die minister van polisie, Saterdag by die huis van lt.kol Charl Kinnear in Bishop Lavis gesê. Kinnear, ‘n top-speurder van die polisie se eenheid teen bende (AGU), is Vrydagmiddag omstreeks 15:00 voor sy huis doodgeskiet. Cele het, met sy besoek, aan die Kinnear-gesin gesê toe hy oor Kinnear se moord ingelig is het hy met pres. Cyril Ramaphosa gesels oor die moorde op polisiemanne in die Wes-Kaap. “As mens so luister na die huldeblyke in die media, kan mens sien die man het vir sy werk gelewe. "Op die stadium het ons meer vrae as antwoorde oor die hele voorval.” Kinnear het aan verskeie hoe profiel sake gewerk. Van die sake sluit in die moordsaak van lt.kol Andre Kay, wat verlede jaar in Bishop Lavis vermoor is. Hy was ook betrokke met die ondersoek teen die vermeende onderwêreld kingpin, Nafeez Modack. Intussen het Cele ook die geliefdes van sers. Thabile Mapona in Khayelitsha besoek. Mapona is Donderdag voor sy huis doodgeskiet, nadat hy sy vrou by die taxirank in Khayelitsha gedrop het. 