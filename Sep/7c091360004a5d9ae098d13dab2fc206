MÔREAAND 19:00 skop die derde seisoen die gewilde kos-en-leefstylprogram Koskaskenades op SABC 2 af. Die program volg die avonture van die sjef en kos-stilis Anna Carolina Alberts, oftewel Caro, soos almal haar noem. Sy doen haar ding in die kombuis van gewone Suid-Afrikaners en maak kos vir hul spesiale geleenthede. Caro is nie nog vol fieterjasies nie; sy gebruik sommer dit wat in die gaste se eie koskassies, yskaste en vrieskaste is om iets lekkers aanmekaar te slaan. Die bekroonde sjef en skrywer gaan ook lekker geheime deel wat die gaste asook die kykers se mond sal laat water. Moenie môreaand die eerste episode misloop nie. Kom kook en kuier saam terwyl jy lekker tips vang.