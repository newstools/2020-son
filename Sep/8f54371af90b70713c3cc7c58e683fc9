AL HET die Brumbies twee weke gelede in Brisbane met 7-26 teen die Reds slae gekry, word hulle steeds as die guns­teling beskou. Dís nou vir wanneer hulle môre weer in die Superrugby AU-eindstryd in Canberra (afskop 11:20 SA tyd) teen die Reds te staan kom. Albei spanne het besluit om aan hul beginspanne te torring. Die Brumbies het nie nodig gehad om laas week te speel nie, terwyl die Reds die Rebels in Brisbane met 25-13 ore aangesit het. Dit was die span van Queensland se sesde agtereenvolgende sege op hul tuisveld. Die Brumbies, wat deur die ervare stut Allan Alaalatoa aangevoer word, het vier veranderinge gemaak aan die beginspan wat teen die Reds verloor het. Beseer Hulle het besluit om ’n nuwe skakelpaar te kies, met Noah Lolesio op losskakel in die plek van Bayley Kuenzle. Lolesio het nog nie gespeel sedert hy op 18 Julie teen die Waratahs sy dyspier beseer het nie. Hy gaan te staan kom teen sy ervare eweknie van die Reds, James O’ Connor. Die vertoning van dié twee spelers gaan deurslaggewend wees in die uitslag van die finaal. Joe Powell gaan die nr. 9-trui dra, met Nic White wat van die bank aangewend gaan word. In die pak vervang Murray Douglas Darcy Swain op slot, terwyl Lachie McCaffrey Rob Valetini in die lostrio vervang. Intussen het die Reds ook hul span aangepas. Die loskopstut JP Smith gaan in Harry Hoopert se plek in die voorry sak. Hoopert gaan van die bank ’n impak maak. Die spanne is: BRUMBIES –  15 Tom Banks, 14 Andy Muirhead, 13 Tevita Kuridrani, 12 Irae Simone, 11 Tom Wright, 10 Noah Lolesio, 9 Joe Powell, 8 Pete Samu, 7 Will Miller, 6 Lachie McCaffrey, 5 Cadeyrn Neville, 4 Murray Douglas, 3 Allan Alaalatoa, 2 Folau Fainga’a, 1 Scott Sio. BANK: 16 Connal McInerney, 17 James Slipper, 18 Tom Ross, 19 Nick Frost, 20 Rob Valetini, 21 Nic White, 22 Bayley Kuenzle, 23 Solomone Kata. REDS –  15 Jock Campbell, 14 Jordan Petaia, 13 Hunter Paisami, 12 Hamish Stewart, 11 Filipo Daugunu, 10 James O’Connor, 9 Tate McDermott, 8 Harry Wilson, 7 Fraser McReight, 6 Liam Wright, 5 Lukhan Salakaia-Loto, 4 Angus Blyth, 3 Taniela Tupou, 2 Brandon Paenga-Amosa, 1 JP Smith. BANK: 16 Josh Nasser, 17 Harry Hoopert, 18 Ruan Smith, 19 Tuaina Taii Taulima, 20 Angus Scott-Young, 21 Moses Sorovi, 22 Bryce Hegarty, 23 Jack Hardy.