EDDIE Jones kan nie genoeg van sy rugbykennis deel nie. Die hoofafrigter van Engeland se nasionale span het besluit om as konsultant vir die Amerikaanse rugbyspan die San Diego Legion op te tree. Volgens BBC Sport gaan Jones se betrokkenheid by die Legion nie bots met sy verpligtinge as afrigter van die Rose nie – veral nie nadat hy onlangs ’n kontrakverlenging met laas jaar se naaswenners in die World Cup in Japan onderteken het nie. Jones doen reeds werk as konsultant vir die Suntory Sungoliath-klub van Japan. Hy het dié klub al op twee verskillende tydperke in sy loopbaan afgerig – in 1997 en toe weer van 2009 tot 2012.