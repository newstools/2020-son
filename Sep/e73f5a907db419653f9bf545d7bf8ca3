SOMMIGE gemeenskappe in Durban is gekant teen die oprigting van selfoontorings in hul buurte. Volgens hulle hou die torings 'n gesondheidsrisiko in. Desmond D'Sa, 'n omgewingsaktivis, sê die oprigting van die torings, het 'n negatiewe uitwerking op die publiek. D'Sa sê dit ontneem mense van 'n kwaliteit lewe. "Radiasie 
is g'n grap nie. Radiasie is ernstig en dit veroorsaak kanker en ander 
siektes wat verband hou met radiasie-uitstraling." 