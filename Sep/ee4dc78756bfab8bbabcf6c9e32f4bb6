EER jou Moeder en Vader. Na 'n lang en passievolle lewe was dit oom Freddie Blom se geheim. Blom, wie op 116 die oudste man in die land was, is twee weke gelede na 'n kort siekbed oorlede. Hy is Saterdag uit sy huis in Toplandsstraat in Voorbrug, Delft begrawe. Familie en vriende het die koue nat weer trotseer om van Oom Freddie afskeid te neem. Hy is deur familie en vriende as 'n nederige, Christelike mens beskryf. Iemand wie geliefd was in die gemeenskap en 'n goeie verhouding met almal gehad het. Volgens oom Freddie se seun, Frederico Lottering, is dit 'n swaartyd vir hulle. "My ma is baie hartseer en mis my pa verskriklik. "Ons as familie is baie seer en is dit 'n moeilik tyd vir ons." Oom Freddie wie oorspronklik van die Oos-kaap is het in Mei vanjaar 116 jaar oud geword. Hy was vir amper 50 jaar met sy vrou, Jeanetta Blom getroud. Volgens 'n familie vriend, Barrit Hendricks, is dit net genade van die Here wat sy vriend so lank op aarde gespaar het. Hendricks sÃª: "In die laaste tyd het oom Freddie altyd genoem dat hy is gereed om sy hemelse Vader te ontmoet."