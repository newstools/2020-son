DIE Bayhill Cup sal nooit weer dieselfde wees nie. Roger Clayton, die stigter van dié gesogte Paastoernooi vir 0. 19-spelers, het gister afgesterf. Clayton, ook ’n voormalige ref, was 71 jaar oud. Hy is aan natuurlike oorsake oorlede. Clayton het saam met sy ma, Bertha, en kleinniggie Jacqueline Marais in Sybrandpark gewoon. Marais het aan Son gesê haar oom se dood is ’n massiewe verlies. “Nes julle goeie dinge van my oom ken, het ek ook baie memories,” sê Marais. “Ek woon al sedert ek in standerd 9 was saam met hom. Ek gaan hom baie mis.” Die pyn van Marais en die Clayton-familie word deur die hele Kaap gedeel en gevoel. Dis omdat Clayton ’n positiewe impak gehad op talle mense wie se paaie met syne gekruis het, veral in sokker­kringe. Die Bayhill Cup is sy brainchild. Hy was ook ’n goeie administrateur vir die departement van gesondheid. “Hy was nou ’n genuine ou met ’n groot liefde vir die beautiful game,” verduidelik Bayhill- sokkerklub se voorsitter, John Rangoli. “Hy het altyd uit sy pad gegaan om mense te help. “As hy nie kon nie, sou hy iemand kry om na jou om te sien. Ons het ’n stalwart verloor. “Ons as klub is hartseer oor sy heengaan.” Die toernooi-direkteur van die Bayhill, PJ Wil­liams, wat vir meer as drie dekades baie nou met Clayton gewerk het, sê hy was devastated­ toe hy die tyding kry. “My kop het omtrént gespin,” vertel Williams. “Ons weet die dood is altyd onverwags, maar jy’s nooit regtig voorbereid daarop nie, veral nie as dit iemand baie na aan jou is nie. “Hy was die custodian van die Bayhill en wou niks meer hê as om te sien hoe die toernooi jong spelers se lewe beïnvloed nie. “Ons het nog onlangs bymekaar gekom via ’n Zoom meeting om die pad vorentoe vir die toernooi te bespreek. Roger het hom nie by ons aangesluit nie, wat vreemd was vir hom. “Dis asof hy dalk ’n voorgevoel gehad het dat hy nie daar hoef te wees nie ...” Die legendariese Kaapse ref Jerome Damon sê Clayton het op sy manier gegaan. “No fuss, no flurry. “Ek sal nooit daai bekende stem vergeet van oor die Easter weekends by Stephen Reagon en regdeur na Erica Park nie. Glinster “Die wonderlike jokes wat ons gedeel het – met groot wedersydse respek. “Hy sou altyd skertsend sê: ‘Ai, alwee’ oppie A-veld. Wee’ gesmokkel met PJ. I have to put a stop to this.’ “Hy sou dit met ’n glinster in sy oë sê.” Farouk Abrahams, voormalige goalie­ coach van Bafana Bafana, sê daar is geen woorde wat die sadness kan beskryf nie. “What a true football warrior­,” sê Abrahams. “No pretence, no false­ness, net ware commitment om die beautiful game te dien. Ek onthou toe ek die Bayhill se Coach van die Toernooi in 1995 gewen het, het ek my award van hom ontvang. “Sedertdien het ek ’n goeie rapport met hom gehad, selfs toe ek ’n adjudicator van die toernooi geword het. “In reën of sonskyn het hy onvermoeid oor die velde gestap oor die Easter week­end. Alles vir die liefde van die game. Roger is gone, but not forgotten.”