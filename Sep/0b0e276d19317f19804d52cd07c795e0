Die Formule 1-renjaer en wêreldkampioen, Lewis Hamilton, spring Sondag op Monza in Italië weer in die eerste plek weg. Die Mercedes-renjaer het sy 94ste pole position van sy loopbaan behaal deur nog ’n uitstekende vertoning te lewer gedurende Saterdag se kwalifiserende rondes. Hamilton het sy spanmaat Valterri Bottas net-net geklop met 0.069 sekondes. Die enigste verrassing was Carlos Sainz wat vir Mclaren in die derde plek gekwalifiseer het, terwyl die Ferraris net al hoe swakker vertoon het. Sebastian Vettel is in die eerste ronde van kwalifisering uitgeskakel. Dit was ‘n ellendige Saterdag op Ferrari se geliefde tuisbaan, toe Charles Leclerc net die 13de plek kon behaal. Hamilton en Bottas se naaste teenstanders, die Red Bull-span, het ook ‘n moeilike kwalifisering beleef en kon net plekke in die tweede ry van die Monza-baan se wegspringplekke beklink. Max Verstappen, wat een wedren vir die seisoen kon wen, gaan in die vyfde plek wegspring vir Red Bull. Die Top-10 kwalifiserende plekke is:1. Lewis Hamilton, Mercedes 2. Valtteri Bottas, Mercedes 3. Carlos Sainz, McLaren 4. Sergio Perez, Racing Point 5. Max Verstappen, Red Bull 6. Lando Norris, McLaren 7. Daniel Ricciardo, Renault 8. Lance Stroll, Racing Point 9. Alex Albon, Red Bull 10. Pierre Gasly, AlphaTauri  