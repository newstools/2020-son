EPHRAIM Malose Motebele, wat jong meisies bedwelm en verkrag het, is tot 40 jaar tronkstraf gevonnis. Die 35-jarige is vroeër in die Modimolle-streekhof op vier aanklagte van verkragting en vier van sexual grooming skuldig bevind. Sy slagoffers was almal tussen nege en 15 jaar oud. Mashudu Malabi-Dzhangi, 'n woordvoerder van die nasionale vervolgingsgesag, sê hy het 'n 15-jarige meisie, wat ook 'n slagoffer was, gebruik om ander meisies in die Baipeing Phagameng-omgewing te lok. "Hy sou dat die meisies gom snuif en terwyl hul bedwelm is, sal hy hulle om die beurt verkrag." Motebele is in September 2017 gearresteer toe die broer van een van die slagoffers sy sussie in die straat gekry lê het. "Toe sy bykom het sy uitgewys waar sy aangehou is. Daar is met die polisie kontak gemaak en die beskuldigde is in sy shack met ander jong meisies gekry en op die toneel gearresteer." Motebele het onskuldig gepleit maar DNS-toetse het hom positief met die misdaad verbind. News24 berig dat hy ter versagting van vonnis besluit het om stil te bly. Tydens verswarring van vonnis het die slagofferverslag wat deur 'n maatskaplike werker saamgestel is, besonderhede geskets van die impak van die verkragting op die slagoffers en hul families. Adv. Doria Groenewald, die staatsaanklaer, sê: "Die slagoffers sal vir die res van hul lewe met die memory van die voorval moet saam leef."