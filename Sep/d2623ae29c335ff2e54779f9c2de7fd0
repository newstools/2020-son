TEN SPYTE van 'n verskoning deur Clicks hou die EFF vol dat hulle winkels van die leefstyl-groep hierdie week sal toemaak. Die herrie het Vrydag begin toe foto's van 'n Clicks advertensie op hul website viral gegaan het. In die advertensie word die hare van twee swart vroue as "dry and damaged" en "frizzy and dull" beskryf, terwyl twee witvroue se hare as "fine and flat" en normaal beskryf word. Marshall Dlamini, sekretaris-generaal van die EFF, het Sondag in 'n video verklaring gesê: "Fighters, more sal almal van ons in die oggend by die naaste Clicks-winkel aanmeld en seker maak die EFF opdrag word geimplimenteer." In 'n laataand verklaring Sondag sê Vikesh Ramsunder, hoofbestuurder van die Clicks-groep, hy is teleurgestel dat hulle toegelaat het dat onsensitiewe en aanstootlike foto's op hul webwerf gepubliseer is. "Ek vra onvoorwaardelik omverskoning vir die seer en woede wat die foto's veroorsaak het. "Die emosionele reaksie van ons kliënte was ook dit van ons werkers en bestuurspanne. "Terwyl die foto's en inhoud aan ons deur ons verskaffer, Tresemmè, gegee is bedoel dit nie ons moet nie ook die blameer word nie." Hy voeg by Clicks neem verantwoordelikheid vir die oordeelsfout, deur 'n publieke verskoning uit te reik en die inhoud van die website te verwyder. "Die nalatige werkers is geskors en ons het met die verskaffer gesels, wie ook 'n verskoning uitgereik het. "Die voorval het die klem kom plaas op die behoefte dat al ons derde party en eie promosie-materiaal geoudit moet word. Dit sal dadelik geimplimenteer word. Intussen sê die EFF hulle gaan voort met hul protesaksie.