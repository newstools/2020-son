HAAR arrestasie was 'n georkestreerde plan om haar te boelie en om spesifieke inligting vanaf haar elektroniese toestelle te verwyder, sê Norma Mngoma, vrou van die oudminister van finansies, Malusi Gigaba, in hofstukke. Mngoma is in Julie gearresteer nadat sy Peterson Siyaya, Gigaba se vriend, se Mercedes-Benz G-Wagon beskadig het. "Die hele arrestasie was 'n georkestreerde plan om my te intimideer, te boelie en om onwettige toegang tot my gadgets te bekom om spesifieke inligting te bekom en my privaatheid te skend," sê Mngoma. Mngoma wil hê die hof moet haar arrestasie as onwettig verklaar. Sy wil ook hê die Valke moet beveel word om alle inligting, wat verwyder is, terug aan haar te besorg. - SowetanLive