‘N PA van Seshego buite Polokwane in Limpopo is in die moeilikheid nadat hy ‘n video gemaak het waarin sy laerskoolkind besig is om kar te bestuur. Die voorval het gemaak dat die provinsie se LUR van maatskaplike ontwikkeling, Nkakareng Rakgoale, die video na die polisie gestuur het om die saak te ondersoek. Rakgoale sê ouers stel hulle kinders se lewens in gevaar deur hulle toe te laat om karre te bestuur. Sy het ook bevestig dat maatskaplike werkers die saak moet ondersoek. "Die optrede in die video is teen die Kinderwet. Die optrede stel die kinders in gevaar. "Om ‘n kind sonder 'n lisensie 'n kar te laat ry, stel hulle lewe en ander bestuurders op die pad s'n in gevaar." Die pa sê in die video sy dogter ry van die skool af. Die polisie in Limpopo het bevestig dat hulle 'n klagte ontvang het en die saak ondersoek. – Daily Sun