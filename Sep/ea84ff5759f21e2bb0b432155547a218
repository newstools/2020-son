DIE meeste kleuterskole is nog gesluit omdat hulle nog nie aan die nodige Covid-19 gesondheid-en veiligheidsmaatreels voldoen nie. Sò sê Hendrietta Bogopane-Zulu, adjunk-minister van maatskaplike ontwikkeling, tydens een van die departement se oorsigbesoeke aan vroeëkind-ontwikkelingsentrums. "Teen Vrydagmiddag is nog nie eens 5% van ECDs is oop nie, omdat hulle nie aan die nodige maatreëls voldoen nie." Sy voeg by dat ECDs aan die maatreëls moet voldoen om die groenlig te kry. "Voor die sentrum ook weer oopmaak, moet hulle die departement se aanlyn-assessering voltooi." Volgens die adjunk-minister is dit kommerwekkend dat kinders by die huis is, maar is dit ook belangrik om daarop te let dat daar is ouers wie nie gemaklik is om hul kinders al terug te stuur nie. Sy voeg by: ECD-eienaars moet ook sekere veranderinge implimenteer, wat nie maklik was nie omdat hulle onder 'n nuwe normal moet werk. "By talle ECDs deel drie kinders byvoorbeeld een spons. Met die gesondheid- en veiligheidsmaatreëls moet daar nou drie sponse wees, voordat ECDs kan oop maak. "Maar daar moet ook gekyk word na die getalle by ECDs en hoe hulle daardie getalle hanteer." Bogopane-Zulu voeg by: "Die aantal kinders wat by 'n sentrum toegelaat word, nou weens die ruimte hersien moet word en dat al die kinders in aanmerking geneem moet word voordat dit goedgekeur word."