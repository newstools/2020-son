DIS geen geheim dat derras enigiets vir hul dogtertjies sal doen nie. Kyk nou maar net vir Channing Tatum, wat dié week op Instagram onthul het hy’t ’n kinderboek geskryf. Die Magic Mike-akteur is natuurlik geïnspireer deur sy dogter, Everly Tatum (7), wat hy saam met sy eksvrou, Jenna Dewan, het. Julle, toe ek die foto van die kaalbolyf-pappie met sy pienk vlerke en die oulike boek The One and Only Sparkella op my timeline sien, toe smelt my hart. Liefde By die foto skryf hy hoe die boek ontstaan het. “Ek weet nie van julle nie, maar dinge het ’n bietjie vreemd geraak in kwarantyn. Ek het my per ongeluk in my dogter se kamer toegesluit en my inner child ontdek. So, dié is wat ek vir my meisiekind geskep het.” Die kinderboek word beskryf as ’n sjarmante ode aan jou selfbeeld en die liefde tussen ’n pa en dogter.