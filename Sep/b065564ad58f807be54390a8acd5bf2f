VYF mense, van tussen 28 en 41, is Saterdag in verband met die moord op sers. Thomas Mashimbye, in 2018, gearresteer. Volgens 'n woordvoerder van die Valke, brig. Hangwani Mulaudzi, word daar beweer dat Mashimbye saam met sy vrou en twee kinders in hul huis, in Winterveldt in Pretoria, geslaap het toe drie mans tydens 'n huisroof hulle aangeval het. "Mashimbye is herhaaldelik geskiet en op die toneel dood." Sy vrou en kinders is nie beseer in die voorval nie en die beweerde moordenaars het huishoudelike items en geld gesteel voor hulle gevlug het. Mashimbye was lid van die VIP-afdeling by die Uniegebou. - News24