JULLE, dié naweek was verskriklik koud en ek het heeltyd voor die kassie gelê en my plaaslike gunsteling-reekse op Showmax gebinge watch. Hier is my topvyf-gunsteling-reekse wat julle nie moet misloop nie: 1. Sara se Geheim Die Cloete-, Kiewiets-, en Vermeulen-familie het in die derde reeks selfs meer drama, donker geheime en foute uit die verlede. Dié reeks spog met akteurs soos June van Merch, Dawid Minnaar, Lee-Ann van Rooi, Brendon Daniels en Charlton George­. 2. Tydelik Terminaal Hodgkin se siekte word gediagnoseer by Kittie Claassen, ’n 22-jarige honneursstudent, gespeel deur Carla Smith. Die siekte is “die beste kanker wat ’n mens kan kry”, soos haar dokter sê, maar as ’n jong volwassene met planne en drome weier sy dat dit haar terughou. Die reeks is gegrond op die skepper daarvan, Elanie Rupping, se eie kankerstryd. Die rolverdeling sluit in Anna-Mart­ van der Merwe, Arno Greeff, Hendrik Nieuwoudt, Anel Alexander, die Safta-wenner Tiffany Bar­buzano, Safta-benoemde Zane­ Meas en Frank Opperman. 3. Dwaalster Hierdie kleindorpie-drama met spanningselemente is vanjaar met ses ATKV Mediaveertjies bekroon, vir Erica Wessels, Albert Maritz, en Tarryn Wyngaard se toneelspel, Jorrie van der Walt se kinematografie, Rocco Pool se produksie- en stelontwerp, en Pierre-Henri Wicomb se klankbaan. 4. Die Spreeus ’n Bonatuurlike rillerreeks wat vanjaar vyf ATKV Mediaveertjies losgeslaan het vir Monique Rockman en Chris Vorster se toneelspel, Jorrie van der Walt se kinematografie, Rocco Pool se produksie- en stelontwerp, en Pierre-Henri Wicomb se klankbaan. 5. Huis Lelieveld Hierdie aftreeoord-komedie volg op die gewilde Ouboet & Wors en handel oor Molly (Lizz Meiring) se nuwe werk as matrone nadat haar werkgewer in die vorige reeks geëmigreer het.