DIE polisie het twee verdagtes gearresteer in verband met die moord op 'n jong vrou van George. Chanè Manuel (23) van Parkdene se halfnaakte lyk is laas week langs die treinspoor gevind. Sy het op haar maag gelê met haar hande agter haar rug vasgebind. Sy was moontlik verkrag. Twee verdagtes, wat in die area gearresteer is vir die besit van vermoedelik gesteelde goedere, het die polisie ingelig oor waar Manuel se lyk was. Kapt. Malcolm Pojie, 'n polisiewoordvoerder, sê die verdagtes van onderskeidelik 18 en 24-jaar oud, verskyn Vrydag in die hof. - Algoa FM 