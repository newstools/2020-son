LIVERPOOL en Real Madrid trek tans tou oor die dienste van die sokkerklub Paris Saint-Germain (PSG) se Kylian Mbappé. Die 21-jarige striker se kontrak met PSG verstryk aan die einde van 2020-’21 se seisoen. Luidens berigte is Mbappé gereeld in gesprek met die Premierliga- en La Liga-kampioenspan Liverpool en Real onderskeidelik. Maar Mbappé het dalk sy gunsteling uit dié twee klubs uitgewys. Die Fransman sê: “Liverpool speel soos ’n masjien. Hy laat wen só maklik lyk, maar die waarheid is dat dit nie die geval is nie. “Vertonings soos syne gebeur nie net nie. Om só genadeloos te wees verg harde werk op die oefenveld asook ’n goeie manager. “(Jürgen) Klopp se spelers het byna elke derde dag gespeel, maar hulle was baie ge­fokus. “Dit is ’n aan­duiding van die hoë standaarde wat Klopp stel.”