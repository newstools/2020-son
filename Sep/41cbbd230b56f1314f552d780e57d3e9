'N TIENERMEISIE van Tzaneen in Limpopo is van meineed aangekla nadat sy vir die polisie gelieg het oor 'n vriend wat ontvoer is. Lt. Kol. Mamphaswa Seabi, 'n polisiewoordvoerder, sê die 14-jarige meisie het die polisie met 'n duur soektog laat begin toe sy hulle vertel het dat haar vriend Vrydag deur onbekende mans ontvoer is. Sy het aan die polisie vertel sy en haar vriend het van die skool af gestap toe die mans die vriendin gryp en in 'n panel van stop. Seabi sê die polisie het voorkeur gegee aan die saak en dit met dringendheid hanteer net om uit te vind die hele storie is opgemaak. "Nie net was daar nie 'n ontvoering nie, maar die polisie het vasgestel sy was nie eens saam met 'n vriend nie," sê Seabi. - OFM News 