’N TRANSGENDER vrou van Gordonsbaai sukkel nou al maande om haar daaglikse hormoon­medikasie van die plaaslike kliniek te kry. Die 31-jarige Taylor Maholwana-Sangqu von Zee is reeds drie jaar op die medikasie wat help met haar oorgang-journey. Voorskrif “Dis nie asof ek eendag opgestaan en besluit het ek wil ’n vrou wees nie. Ek is maar van kleins af ’n meisie. Ná baie sielkundiges en doktersbesoeke is ek na Groote Schuur verwys.” Von Zee sê sy het voor die nasionale lockdown ’n voorskrif vir haar hormoon-aanvullings gekry. “Ek kry gewoonlik ’n voorskrif vir ses maande. Met die voorskrif kan ek na my naaste kliniek gaan om my pille vir die maand af te haal. In my geval is Gordonsbaai-kliniek die naaste. Ek het net een keer in die ses maande pille gekry. Toe ek weer gaan, het hulle gesê hulle het nie die pille in stock nie.” Sy sê elke keer toe sy die kliniek besoek het, het hulle haar meegedeel dat hulle die pille bestel het, maar dat die verkeerde soort afgelaai is. “Hulle maak asof dit maar net medikasie vir byvoorbeeld sinus is. Vir hulle is dit niks nie, maar as ek nie my pille kry nie, is ek ’n ander mens. “Ek is amper soos ’n beer met ’n seer poot.” Toe sy die laaste keer by die kliniek was, is sy meegedeel dat haar voorskrif nou verval het. “Ek verstaan dit, maar dit was nie my skuld nie. Hulle het nie voorraad gehad toe die voorskrif nog staande was nie.” Die pille (Estrofem) word ook vir vroue gegee wat deur change of life gaan. Luidens die voubiljet is die hoofdoel daarvan om die hormoon estrogeen, te vervang. Dit help ook transgender vroue in die oorgang na die vroulike figuur. “Ja, die proses kan nie reverse word as jy nie die pille kry nie, maar as jy nie die pille het nie, kan mens sommer voel hoe jou lyf en jou vel anders raak. Von Zee is baie opgemaak met Groote Schuur. “Hulle is baie goed met die hele proses. Hulle is nie meer so konserwatief nie. As jy geld het, kan jy die proses vinniger laat geskied, maar indien nie, word jy op ’n waglys geplaas vir die operasie om die geslagsorgane te verander.” Von Zee sê dis moeilik om die term transgender te verdui­delik aan mense wat nie met die LGTBQI-gemeenskap re­late nie. “Ons is ook net mense, met harte, are en dieselfde bloed. Dieselfde God wat andere gemaak het, het ons óók gemaak.” Sy sê baie mense het hul opinies oor dié gemeenskap. Afspraak “En almal is geregtig op sy opinie, solank ’n mens nie teen iemand anders diskrimineer nie.” Die Gordonsbaai-kliniek is een van die Stad Kaapstad se fasiliteite. Dr. Zahid Bad­roodien, burgemeesterskomiteelid vir gemeenskapsdienste en gesondheid, sê: “Die beweringe is ondersoek. Die medikasie was nie uit voorraad nie. “Sy het nie medikasie ontvang nie omdat sy weer na Groote Schuur verwys is.” Von Zee het vandag ’n ander afspraak by die Groote Schuur-hospitaal.