MIKEL Arteta (manager) se Arsenal-span het sy eweknie van Liverpool, Jürgen Klopp, se kampioenspan in sy vorige twee wedstryde baie gemiddeld laat lyk. Dit is juis waarom Klopp uitgewys het Liverpool het vandag op Anfield ’n score om te settle. Arteta se Gunners is beslis een van die min spanne wat die afgelope 12 maande die oorhand oor die Reds kon kry. Arsenal het Liverpool kort nadat hy die titel in Julie verower het, met 2-1 ore aangesit. Die Gunners het dit opgevolg toe hulle die span van Merseyside in die Commu­nity Shield met penalties uitoorlê het. Arsenal se rekord op Anfield is treurig. Sy laaste sege hier was in 2012. Klopp weet hulle sal ’n ommeswaai moet bewerkstellig om die bogey tag van Arsenal af te skud. Dit is juis waarom die Duitser sy spelers voorgehou het om vandag wraak te neem teen die FA Cup-kampioen. “Ons sal moet terugslaan,” het Klopp gesê. “Laat ek dit so stel – dit is mos nou die situasie waarin ons tans is, maar dit kan verbeter afhangend van hoe ons dit gebruik. “Goeie uitslae gee ons vertroue, maar jy kan die games analiseer en dit op die regte manier judge. “Dis nie asof hulle oor ons gehardloop het en dat ons geen kans gehad het nie. “Dis waarom hulle, nes ons, daarvan bewus is dat dit ’n ander tipe wedstryd is. “Die vorige uitslag, wat nie lank gelede was nie, is net ’n bietjie inligting, maar dit is nie ál nie,” aldus Klopp.