SOFIA Richie (22) en Jaden Smith (22) het waves aanlyn gemaak nadat hulle ’n vuurwarm date op die strand in Malibu, Kalifornië, gehad het. Dit lyk asof die vlam van Sofia en Scott Disick (37) nou finaal uitgedoof is, want Will Smith se laitie en Lionel Richie se dogter was omtrent vatterig op hul beach date. Derra Scott is pal op vakansie saam met sy eks Kourtney Kardashian, saam met wie hy drie kinders het. So, dis seker heel oukei dat die model ook nou weer haar eks van agt jaar gelede vind. Die tweetjies het mos gedate toe hulle 14 was. Jaden en Sofia het oulik gelyk in hul pienk swemklere en ’n bron het aan Page Six vertel die tweetjies kon nie hul hande van mekaar afhou nie. “Hulle het heelmiddag op die strand met vriende deurgebring. “Hulle het saam geswem en mekaar vasgehou. Hulle het handjies vasgehou op pad in en uit die water.” Volgens die bron was die twee later die aand op ’n date by ’n nabygeleë restaurant.