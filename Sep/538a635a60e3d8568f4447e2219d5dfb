DRIE verdagtes het Maandag hul rieme styfgeloop nadat ’n koerier-trok met goedere ter waarde van R1 miljoen gehijack is. Toe die verdagte agter die stuurwiel van die trok agterkom dat die Kraaifontein-polisie op hul spoor is, het hy die trok verlate gelaat. Daar was ’n commotion in Belmont Park, Kraaifontein, toe die polisie op die verdagtes toeslaan. Volgens ’n woordvoerder vir die polisie, kol. Andrè Traut, is die verdagtes vir die besit van gesteelde goedere asook onwettige vuurwapens en ammunisie gearresteer. Traut sê: “Die flink optrede van die Kraaifontein-polisie het gemaak dat die verdagtes Maandag in Kraaifontein gearresteer is. “Lede verbonde aan die misdaadvoorkomingseenheid het op inligting gereageer dat vermoedelik gesteelde goedere in Derde Laan, Belmont Park in Kraaifontein, afgelaai sou word. “Hulle het die inligting opgevolg en toe hulle by die toneel opdaag, het hulle ’n lorrie gevind wat idle sonder ’n driver binne-in. “ ’n Persoon wat van die toneel af weggehardloop het, is deur die polisie agternagesit en gearresteer. “ ’n Ondersoek het bevind die lorrie in Ravensmead gehijack.” Volgens Traut is twee ander verdagtes ook gearresteer waar hulle in ’n swart Volkswagen Touran in Ou Paarl-weg gesit het. Deursoek Volgens Traut is dié voertuig met die misdaad verbind. Die cops het die voertuig deursoek en twee vuurwapens sonder reeksnommers met volle magasyne gevind. Volgens Traut is die vermoedelik gesteelde goedere ter waarde van R1 miljoen in die lorrie gekry. Die drie verdagtes sal in die hof verskyn sodra hulle aangekla is, voeg Traut by.