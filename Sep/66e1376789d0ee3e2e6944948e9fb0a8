’N SKOOLSEUNTJIE van Parkwood veg vir sy lewe nadat ’n dwaal­koeël hom gisteroggend in die kop getref het. Nehemia Arries (8) is omstreeks 11:15 in Parkers Walk in die kop geskiet toe hy in die bendes se kruisvuur beland het. Hy is tans in ’n kritiese toestand in die hospitaal. Volgens past. Paul Phillips, ’n gemeenskapswerker, het Nehemia in die pad gespeel­ toe die gangsters op mekaar begin skiet. Phillips sê: “Ek het by hom gesit terwyl ons vir die ambulans gewag het. Hy kon nie praat of reageer nie. Daar was ’n gat aan die agterkant van sy kop. Bespiegel “Die paramedici het hom op die toneel gestabiliseer voordat hulle saam met hom na die hospitaal gejaag het.” Daar word bespiegel dat dit ’n Mongrel-bendelid is wat hom raakgeskiet het. Volgens Phillips is genoeg nou genoeg en daar moet ’n streep getrek word teen die bendeskietery. Hy beweer die cops is nie proaktief genoeg nie en tree net op as daar ’n skietery plaasgevind het. Volgens kol. Andrè Traut, polisiewoordvoerder, is die bloues op soek na twee verdagtes. Die cops het ’n saak van poging tot moord geopen. 