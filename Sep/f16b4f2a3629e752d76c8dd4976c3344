NAMATE die Covid-19-syfers daal, neem stakings toe. Die grootste vakverbond in die land, Congress of South African Trade Unions (Cosatu), dreig nou om te staak. Cosatu se dreigement om aan in ’n volskaalse staking deel te neem, hou verband met verhogings vir staatswerkers. Dit kom skaars twee weke nadat die National Health and Allied Workers Union (Nehawu) om dieselfde rede gedreig het om te staak. Son het twee weke gelede berig Nehawu dring daarop aan as daar geld is om te steel, is daar geld om die staatswerkers hul beloofde verhoging te gee. Weg Hulle eis ’n 8%-verhoging across the board. Die Wes-Kaapse Cosatu-sekretaris, Malvern de Bruyn, sê hulle doen ’n beroep op hul lede om op 7 Oktober van hul werk af weg te bly. Volgens hom gaan Cosatu se provinsiale uitvoerende komitee môre vergader. De Bruyn sê verder: “Ons gaan in die PUK-vergadering die finale details (van die protesaksie) uitwerk. “Ons gaan net ná die vergadering ’n perskonferensie hou om die uitkoms daarvan bekend te maak.” Die perskonferensie sal na verwagting Woensdag om 16:00 plaasgevind.