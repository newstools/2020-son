HY het 'n hart van goud gehad! DIE man wat Donderdag helder oordag by 'n kuierplek in Gordonsbaai doodgeskiet is, het 'n hart van goud gehad. Sò beskryf vriende vir Stefan Venter (40), die man wie Donderdag helder oordag by 'n kuierplek in Gordonsbaai doodgeskiet is. Venter se moord is op CCTV footage vasgelê toe 'n biker wat van kop tot toon in swart gekleë was, op hom toegesak het. Venter was na bewering salig onbewus van sy aanvaller, waar hy op die veranda van Tallas se Taverne in Beach-weg gesit het. Op kringtelevisie se beeldmateriaal kan gesien word hoe die skieter sy motorfiets staande maak voor hy afklim en tot by Venter loop. Hy vuur twee skote na Venter en verlaat weer die toneel op sy motorfiets. Een van Stefan se vriende het op Facebook geskryf: "Rest In Peace Stefan Venter, jy is te vroeg weggeneem. Ek het altyd geweet jy was net 'n oproep weg. 'n Groot leemte word gelos in my lewe." Baie ander het in skok gereageer en gesê Venter was 'n sagte ou. Gerugte wil dit hê dat Venter 'n voormalige bouncer was wat bevriend was met Timothy Lotter, die eienaar van Extreme Security Mea­sures. Lotter is in Januarie vanjaar op die hoek van Giel Basson- en Frans Conradie-rylaan in Goodwood doodgeskiet. Dit was toe bespiegel dat hy (Lotter) betrokke was by die underworld gangs. Venter het twee minderjarige kinders.