DIE derde verdagte in die Nathaniel Julies-moordsaak het na bewering twee ander polisiebeamptes gehelp om arrestasie vry te spring. Sers. Vorster Netshiongolo, 'n speurder van Eldoradopark se misdaadvoorkomingseenheid, is Dinsdag gearresteer. Sy twee kollegas, Scorpion Simon Ndyalvane (46) en Caylene Whiteboy (26), het reeds Maandag op klagte van moord, regsverydeling en besit van verbode ammunisie in die hof verskyn. Julies is na bewering deur polisiemanne doodgeskiet toe hy nie op hul vrae gereageer het nie. Volgens sy familie was die 16-jarige seun met Down Syndrome winkel toe om biscuits te gaan koop. Netshiongolo het tydens sy hofverskyning kapsie gemaak teen die klagte wat op sy klagstaat aangepas is. Volgens hom was dit nie dieselfde klagte waarvoor hy gearresteer was nie. Die nasionale vervolgingsgesag het egter gesÃª dis binne hul reg om klagte aan te pas voor 'n beskuldigde gepleit het. Netshiongolo se saak is tot 10 September uitgestel, waar hy met sy twee ander medebeskuldigdes sal verskyn. - TimesLive