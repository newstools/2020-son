WEENS die uitbreking van en paniek oor die gevreesde corona-virus het die Oos-Kaapse wetgewer sy werksaamhede vir 30 dae gestaak. Helen Sauls-August, speaker in die wetgewer, sê hulle besluit is in lyn met die aankondigings wat pres. Cyril Ramaphosa Sondag­aand in sy toespraak aan die nasie gemaak het. “Een van die dinge wat ons in ag moes hou, was die publiek se betrokkenheid gedurende die voorlegging van beleidstoesprake. “Openbare deelname is een van die belangrikste grondwetlike noodsaaklikhede van die wetgewer,” verduidelik Sauls-August. “Hierdie postponements gee die publiek die kans om die voorlegging van die beleidstoesprake op ’n latere geleentheid by te woon. “Ons besluit sal ná 30 dae hersien word.” Bespreek Volgens Sauls-August gaan die wetgewer se programkomitee vergader om die hersiening van die wetgewer se programme te bespreek. “Ál ons besluite is geneem as ’n voorkomingsmaatreël teen die verspreiding van die corona-virus,” sê Sauls-August. Ramaphosa het gou gespring en die uitbreking van die corona-virus tot ’n nasionale ramp verklaar. Drastiese stappe is aangekondig om die verspreiding van daarvan te voorkom. Dit sluit in travel bans en die sluiting van verskillende land- en seegrense. Verskeie leerinstansies het ook intussen aangekondig hulle gaan na aanleiding van die president se opdragte hulle akademiese en sportbedrywighede staak. – News24