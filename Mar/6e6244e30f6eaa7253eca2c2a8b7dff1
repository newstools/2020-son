NÓG ’n man het uitgekom met bewerings dat ’n bekende Afrikaanse mediafiguur hom seksueel mishandel het. Theunis Engelbrecht het die prominente skrywer, Herman Lategan, gejoin met bewerings dat Coenie Slabber hom seksueel mishandel het.Engelbrecht is ’n Afrikaanse skrywer, joernalis, en anti-apartheidsanger van die Voëlvry Beweging. Die 80-jarige Slabber was ’n bekende kunsredakteur by die Sondagkoerant Rapport tussen die 1970’s en ’90’s en het ook by Die Republikein in Namibië gewerk. Uitgewys News24 het Sondag berig hy is in die besit van drie affidavits van mans wat beweer Slabber het hulle as minderjariges bevroetel. Lategan is uitgewys as een van die mans wat ’n affidavit afgelê het, maar die ander twee is net uitgewys as Sam en Dirk (skuilname). Dit het uitgekom Engelbrecht is Dirk. Hy sê hy was woedend toe hy gelees het Slabber bestempel Lategan as temperamenteel en dat hy venynig is teenoor mense wat hy voel teen hom is. Saak Engelbrecht se hy voel as jy ’n gay seun is en die slagoffer is van ’n pedofiel, word dit amper nie ernstig opgeneem nie, en dís hoekom hy uitgekom het. Dié aantygings kom kort op die hakke van nóg ’n opspraakwekkende saak teen ’n voormalige senior Media24-joernalis, Willem Breytenbach, wat jong seuns na bewering seksueel mishandel het. In November het die podcaster en skrywer Deon Wiggett beweer Breytenbach het hom en talle ander bevroetel en verkrag.Breytenbach is toe gearresteer en loop weer hof op 30 Maart.