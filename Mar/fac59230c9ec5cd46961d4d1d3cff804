DJ ZINHLE het sommer ’n hele eikeboom se shade op haar baby daddy­ gegooi. Die local DJ het onlangs die Forbes Woman-toekenning vir Africa Entertainer 2020 ontvang. Sy’t in ’n twiet eintlik gespot met Kiernan Forbes, oftewel AKA, wat hom moer toe geval het toe hy probeer crowd surf het. Saam met die video waarin sy voor ’n crowd perform laat hoor sy: “Ek is so dankbaar vir die ouens wat seker gemaak het dat ek nie val nie. “Ek het die wanbalans gevoel, maar die adrenalien het my ook beetgehad.” Die DJ se fans het lekker gelag oor hulle dadelik gesnap het sy gee ’n dwars steek na AKA. Gepost Sy is nie ál een wat shade op AKA gegooi het nie. Die rapper se aartsvyand, Cassper Nyovest, het ook na AKA gehap. Dit volg nadat AKA dié twiet gepost het: “As iemand jou probeer raad gee, vra jouself af: Bly die persoon in die huis wat ek wil hê, ry hy/sy die kar wat ek wil hê of lei hy/sy die lewe wat ek wil hê? As die antwoord nee is, vra jouself dan af of die persoon kwalifiseer om jou enige raad te gee.” Toe klap Cassper terug met dié twiet: “Hier is raad van iemand wat The Dome al uitverkoop het en dit reggekry het om te crowd surf! “Jy kan life-changing finansiële raad kry van iemand wat nog nooit ’n kar of ’n huis besit het nie. Sukses of geld beteken nie noodwendig jy is wys nie.” AKA het toe sommer ’n video op sy Instagram-storie gepost waarin hy en sy nuwe stukkie mekaar warm vry. As min gespin ’n mens was ...