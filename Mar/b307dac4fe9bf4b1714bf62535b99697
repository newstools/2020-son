MOSSELBAAI. – ’n Onderwyseres van die Kwa-Nonqaba township sê ’n minibustaxi driver wou haar nie oplaai nie omdat sy oorgewig is. Dié enkelma van twee, ene Ntembi, was van Mosselbaai af op pad huis toe. Volgens haar het die taxi driver gesê sy moet dubbel betaal. Ntembi sê sy ry gewoonlik met haar eie kar as sy gaan shopping doen, maar die kar is op die oomblik stukkend. “Ek was geskok en het vernederd gevoel voor die ander commuters. Ek ry nie gewoonlik taxi nie en het dit nie verwag nie.” Sy sê sy het gedink almal is welkom in ’n taxi – maak nie saak hoeveel jy weeg nie. “Die driver het gesê omdat ek so groot is, moet ek dubbel betaal. Anders “Omdat ek by die huis wou kom, moes ek vir twee mense betaal. Ek is regtig kwaad oor wat gebeur het.” Sy sê sy is anders as die ander commuters behandel. “Ek oorweeg dit om na die (SA) Menseregtekommissie te gaan omdat my regte in die openbarevervoersektor vertrap is.” Collen Mblama, die hoofbeampte by die taxi rank, sê geen driver het die reg om ’n passasier onmenslik te behandel nie. “Dis is net nie die law van die taxi rank nie.” Hy sê drivers kan nie self die law wees nie. “Daar is geen reël wat sê mense wat oorgewig is, moet ekstra betaal nie. Ons het nog geen klagtes oor die voorval ontvang nie.” Hy sê commuters moet voorvalle soos dié by die kantoor op die taxi rank gaan aanmeld.