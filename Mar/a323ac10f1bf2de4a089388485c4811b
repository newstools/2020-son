LADY Zamar sê haar eks berk Sjava het haar verkrag. Hou tog in julle agterkop dat die einste Sjava ’n getroude man was terwyl hy en Lady Zamar in ’n amper twee jaar lange verhouding was. Die “Collide”-sangeres hou vol sy het nie geweet dat Sjava ’n geringde voël is nie. Maar terug by die verkragting-storie ... Ek het op Zalebs gesien dat Lady Zamar einde laas jaar ’n saak teen Sjava gemaak het. Luidens die hofdokumente het die voorval op 9 September 2017 gebeur nadat hulle opgetree het by die Royal Heritage Festival in Limpopo. Al die detail oor die voorval is in die hofdokumente uitgelê. Hulle twee het glo saam in een bed geslaap. Hy het wakker geskrik en haar begin soen en sy het hom teruggesoen. Hy het haar klere uitgetrek en sy het stilgebly. Sy het toe orale seks op hom gedoen en hy het daarna ’n kondoom aangesit en hom aan haar opgedwing. Sy het probeer om hom teë te staan, maar hy was sterker as sy en sy het nie veel van ’n keuse gehad nie. Sy het gehuil oor dit baie pynlik vir haar was. Nadat hy klaar was, het hy van haar afgeklim, vasgehou en haar gesê om te slaap. Die polisie ondersoek die saak teen die muso. So, ons sal maar moet wag om te hoor wat die uitkoms hiervan is.