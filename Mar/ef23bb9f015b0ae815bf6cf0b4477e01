DIE rofstoeimaatskappy, WWE, se grootste show van die jaar, Wrestlemania, gaan vanjaar sonder hul fans voort. Weens die uitbreek van die coronavirus, Covid-19, gaan Wrestlemania 36, wat op 5 April in Tampa Bay in Florida sou plaasvind, nou verskuif word. WWE gaan nou die show, wat jaarliks rekordgetalle inbring, by hul opleidingsfasiliteit in Orlando Florida aanbied waar net personeel van die maatskappy toegelaat gaan word. Big Concerts het egter nog niks gesê oor WWE se toer na Suid-Afrika nie. Dit nadat pres. Cyril Ramaphosa Sondagaand 'n reisverbod geplaas het op hoë risiko lande soos Amerika. 