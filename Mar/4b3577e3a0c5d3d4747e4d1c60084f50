DIE EFF het 'n klag van haatspraak teen oudpres. FW de Klerk gelê. Marshall Dlamini, die party se sekretaris-generaal, het die klag by die Kaapstad-Sentraal Polisiestasie gaan lê. Die klag hou verband met uitlatings wat De Klerk laas maand in 'n onderhoud met die SABC gemaak het, dat apartheid nie 'n misdaad teen die mensdom was nie. Die party se leierskap het daarna onmiddellik versoek dat sy Nobelprys vir vrede afgevat word omdat hy "bloed op sy hande het". De Klerk se stigting het later die uitlatings teruggetrek en verskoning gevra. Dave Stewart, van die FW de Klerk-stigting, het gesê hulle gaan nie meer kommentaar oor die kwessie lewer nie. - The Citizen 