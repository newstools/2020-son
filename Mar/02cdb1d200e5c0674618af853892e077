DIE bekende past. Angus Buchan is positief getoets vir Covid-19 nadat hy vroeër op ’n kerkbyeenkoms in die Vrystaat in aanraking was met besmette gelowiges. Hy’t Donderdag op Instagram erken hy is positief getoets, maar hy’t nie simptome nie en is gesond. Hy sê ingevolge die regulasies vir die virus moet enige een wat met hulle kontak gehad het, hulleself isoleer en as iemand simptome het, is ’n toets vir die virus nodig. “Ons vra verskoning vir die verwarring en bid vir goeie gesondheid vir almal met wie ons kontak gehad het.” Afgesonder Buchan was by die Jerusalem Prayer Breakfast in Bloemfontein by die Divine Restoration Ministries. Daar is vroeër berig vyf internasionale besoekers by dié kerk is positief getoets en in hulle B&B afgesonder. Dié twee van Texas, twee van Israel en een van Frank­ryk het van 9 tot 11 Maart na Suid-Afrika gekom en was op die kerkbyeenkoms met 200 gelowiges. Die Vrystaatse departement van gesondheid het 360 mense getoets wat met hulle in aanraking was. –News24