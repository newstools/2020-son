DIS ongelooflik wat bereik kan word wanneer duisende rande op spel is. Dis die carrot wat Cape Town City se owner, John Comitis, voor sy spelers se oë hang om hulle ambisie te bereik – ’n plek onder die top-ag-spanne wat hulle ook in staat sal stel om moontlike sukses en nog geld na die klub te bring. Comitis wou nie sê hoeveel nie, maar dis genoeg om die spelers “aan te spoor”. En in een stadium was City só fired up dat kuikenmoord verwag is in sy Premierliga-stryd teen Bloemfontein Celtic gister in die Ath­lone-stadion. Dis omdat Jan Olde Riekerink, coach, se City-troepe reeds teen rustyd met 2-0 voorgeloop het. Dis nadat Thabo Nodada en Surprise Ralani die nette vir die tuisspan laat raas het. Nodada se long-range drive voor die halfuurmerk het Celtic se Jackson Mabokgwane geklop om City eerste bloed te laat ruik. Ralani het City se voordeel verdubbel toe hy netjies afgerond het ná ’n goeie pass deur die lefty Shane Roberts, wat weer sy eerste start gehad het in ’n ruk. Ralani kon maklik ’n brace gehad het, maar sy finishing was te swak om Mabokgwane ’n tweede keer te troef. City sal beslis moet opskerp met sy final delivery waar hy die Masokalara, soos Celtic genoem word, tot die sword kon gesit het. Ongelukkig het die Citizens nie voortgebou op hulle twee doele in die eerste helfte nie – wat ook bitter teleurstellend was in ’n koue en winderige Athlone Stadium. Natuurlik was die wind ’n faktor, maar dis mos waarom hulle pro’s twee keer per dag, vyf of ses keer ’n week oefen. Op ’n positiewe noot is Abubakar Mobara se terugkeer ná ’n lang enkelbesering, verblydend. Nog belangriker is dat Comitis se klub ook nog op koers is om vir die aanloklike MTN8-kompetisie te kwalifiseer. Dit beteken dat Comitis sy tjekboek gereed sal moet hou as City in sy oorblywende sewe wedstryde sou kophou. City is drie punte weg van ’n posisie onder die top-ag en dit is binne sy bereik – daar’s nou g’n tyd vir slip-ups nie.