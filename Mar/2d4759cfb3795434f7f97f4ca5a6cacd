TYSON Fury se rematch met Deontay Wilder is vir drie maande uitgestel. Die derde kragmeting tussen dié twee swaargewigte om die WBC-kroon word nou na 3 Oktober onder die spreiligte van Las Vegas verskuif. Voor die uitbreking van die corona-virus sou die geveg op 18 Julie plaasgevind het. Fury het die titel op 22 Februarie afgeneem toe hy Wilder in die sewende ronde van hulle geveg met ’n TKO verslaan het. Dit was Wilder se eerste nederlaag in 44 gevegte. Hy was briesend toe sy jare lange afrigter, Mark Breland, die handdoek ingooi. Wilder wou hom selfs gedreig in die pad steek. Breland het die venue in trane verlaat nadat Wilder hom toegang tot die kleedkamer belet het. Wilder het ook agterna sy extravagant kostuum van 20 kg blameer en gesê hy was reeds moeg toe hy in die kryt geklim het. Kenners het daarna behoorlik onder hom ingeklim en sy verskoning as pateties beskryf. Wilder het ook seergekry in die nederlaag. Fury is ná 31 gevegte steeds onoorwonne. Baie kenners sê hulle eerste geveg in Desember 2018, wat gelykop geëindig het, moes eintlik aan Fury toegeken gewees het. Wilder was gelukkig om ’n gelykop uitslag te kry.