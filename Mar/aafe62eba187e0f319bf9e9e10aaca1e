JOHN Comitis, Cape Town City se baas, is dalk te trots om te erken hy het ’n fout begaan toe hy Benni McCarthy laat gaan het. Dís die gevolgtrekking wat gemaak kan word ná Comitis se absurde reaksie op City se geploeter sedert McCarthy die trekpas gekry het. Ten spyte van ’n foreign-connection coach in Jan Olde Riekerink het City tot nuwe laagtes gedaal. Hy bevind hom in die 12de posisie. Net ag wedstryde is oor. Dis duidelik dat Comitis in denial is. Hy beweer hy is gelukkig met Olde Riekerink se vordering ná vier maande in die pos. “Ek is extremely satisfied met die coach se werk,” het Comitis gesê. “Jy koop nie net in by ’n coach se idees en veranderinge nie. “Dis meer as dit. Daar is sy persoonlikheid, sy metodes en sy filosofieë, weet jy. “Die man het ingekom en ook nie eise gestel nie. Verower “Hy het gewerk met wat aan hom gegee is. “Hy kort ook tyd om aan sy nuwe omgewing en personeel gewoond te raak. “Ons het uit 5 wedstryde 11 punte verower. “Dis tremendous werk wat gedoen is. “Het ons dit nie reggekry nie, sou ons nou in die moeilikheid gewees het. “Ek is baie tevrede met die vordering. “Ek dink die ergste is agter ons.” Gelukkig vir City is die log baie beknop. Sewe punte skei die span van ’n posisie onder die top-ag. ’n Goeie lopie in City se oorblywende ag wedstryde sal hom in ’n goeie posisie sit om sterk af te sluit en sy doelwitte te bereik. Volgens Comitis sal Olde Riekerink gejudge word in City se oorblywende wedstryde. Hy moet seker maak hulle speel volgende seisoen in die MTN8-kompetisie. “In dié stadium is ons nog op track, maar ons sal sien in die res van die wedstryde,” het Comitis gesê. “Dis nie asof ons swak speel nie; luck is nie aan ons kant nie.” City verwelkom Bloemfontein Celtic Sondag (15:30) in die Athlone Sta­dion. Dis ’n moet-wen-stryd. Volgens Comitis wag ’n prestasiebonus op die spelers as die span die top-ag haal.