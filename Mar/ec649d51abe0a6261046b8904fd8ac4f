NOG ’n plattelandse vrou is wreed vermoor. Dié keer is ’n bewoner van die plaas Vaalkrans naby Ebenhaeser die slagoffer. Die 32-jarige vrou, wat net as Rianna bekend is, is een keer in die nek gesteek. Kapt. FC van Wyk, ’n polisiewoordvoerder, sê die polisie is Saterdag om en by 17:40 na die toneel ontbied. “By hulle aankoms op die toneel het hulle die vrou se lyk op die grond gevind.” Van Wyk sê die omstandighede rondom die voorval is nog vaag, maar ’n moordsaak word ondersoek. Rianna se lewensmaat is aangekeer vir die moord. Hy het Maandag in die Lutzville Landdroshof verskyn. Links is sowat twee weke gelede doodgesteek. Sy het verskeie steekwonde gehad. Links se boyfriend was een van die mense wat vir haar moord ondervra is, maar niemand is aangekeer nie. Links se begrafnis is Saterdag. Sy is die derde vrou wat binne drie maande in die Lutzville-omgewing vermoor is. Die inwoners van Lutzville betreur ook nog die bloedige moord op die 38-jarige Valerie Owies. Dié ma van twee kleintjies is in Desember vermoedelik met ’n klip doodgekap. Die aanranding was so erg dat ’n mens nie die vorm van haar kop kon sien nie. Owies se vermeende aanvaller, Clayton Richards (25), loop hof vir haar moord.