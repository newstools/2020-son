MET die seisoen wat Saterdag begin, het die verdedigende champs, Crusaders, hulle voornemens duidelik gemaak. Die Premierliga-rugbykampioen van die Suidwestelike Distrikte (SWD) het die eerste Sportbeat Mic Fin-rugbytoernooi van 20 minute per helfte gewen. Die “Rooi Gevaar” het Harlequins met 28-10 in die eindstryd van die toernooi op Outeniqua Park in George getroef. Dié unieke en innoverende kompetisie – wat nou ? jaarlikse instelling gaan word – is deur die radiostasie Heart­beat FM aangebied. Dít is die droom-idee van die radiostasie se CEO en stigter, Avril Ahrends. Hy wou vir klubs op ? prettige manier kanse bied om hulle vir die uitmergelende seisoen voor te berei. Altesaam 16 klubs het deelgeneem. Wedstryde is vir 20 minute ? kant gespeel, met straf- en skepskoppe wat net 2 punte tel. Wegholsege Dit was om die klem daarop te plaas om drieë te druk. Die Plaat-afdeling se wenner was Blanco met ? wegholsege van 71-0 oor die All Blacks. Ricardo Beukes, afrigter van Crusaders, het gesê: “Dit was nogal tough om drie wedstryde op een dag te speel, al was dit ’n korter weergawe. “Maar met die tussenposes gedurende wedstryde het ons spelers goeie blaaskans gekry. “Ek glo ons is dié jaar beter toegerus as verlede jaar en gaan gewis probeer om weer die titel te wen.” Die SWD se klubliga-program begin Saterdag.