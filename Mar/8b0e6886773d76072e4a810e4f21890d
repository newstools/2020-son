’N REDDINGSBOEI is na die jeug van Missionvale gegooi met Saterdag se bekendstelling van die Missionvale Action Group. Die launch is gehou by die Grootkloof Education Centre in Hillside. Dis bygewoon deur onder andere die NPO se stigter, Jocelyn Kammies, die vyf ander lede van die aksiegroep, Mis­sionvale se PR councillor, Teslin Booysen, en Eddie Alexander, voorsitter van die gemeenskapspolisiëringsforum in Mis­sionvale en Algoa Park. Die organisasie het tans ses lede. Een van hulle, Yolande Kammies, sê die aksiegroep is gestig om tot die redding te kom van die jeug van Missionvale. Volgens haar is daar basies niks konstruktiefs in Missionvale waarmee die jeug hulle kan besig hou nie. Sy sê die doel van die organisasie om is die jeug se potensiaal te unlock. Verlede jaar is byvoorbeeld ’n talent showcase op 16 Junie gehou. Volgens Yolande was almal verstom om te sien hoe talentvol die jong mense van Mis­sionvale werklik is. Daar was onder meer dansgroepe, poësie is voorgelees en die sangers, rappers en dramagroepe het ongetwyfeld beïndruk. Yolande sê die belangstelling was so groot, die verrigtinge het eers ná 18:00 opgehou. Dit het 10:00 begin. Volgens haar is hulle dringend op soek na professionele mentors om die jeug se performances te evalueer met die oog daarop om ’n pad saam met hulle te stap. Yolande sê die Mission­vale Action Group is vir jongmense van laerskool­leerders af tot jong volwassenes. Volgens Yolande bereik hulle die jeug deur skole te besoek. Positiewe Dan verwittig hulle die skoolhoofde van die funksies en programme wat hulle vir die jeug beplan. Sy sê hulle inform die ouers via die sosiale media oor hulle aktiwiteite. Jocelyn sê op haar beurt die doel van die aksiegroep is om positiewe verandering te skep. Volgens haar wil die jeug van Missionvale uplift deur middel van onder meer education, kuns en kultuur. Jocelyn verduidelik die aksiegroep is daar “to bridge­ the gap” tussen die jeug en hulpbronne omdat die jeug op die oomblik nie aan die hulpbronne blootgestel word nie. Volgens Jocelyn word daar aanhoudend vir die jeug gesê hulle moenie betrokke raak by drugs en gangsterism nie, maar daar word nie vir hulle ’n alter­natief geskep nie. Sy verduidelik hulle wil die jeug iets positiefs gee om op te fokus. Volgens Jocelyn wil hulle graag ’n jeugsentrum in Missionvale hê. Om dié rede gaan hulle ’n meeting hou met hulle councillor oor die oprig van ’n jeugsentrum. Verwelkom Hulle wil ook vergader oor die bestaande parkie in Missionvale, wat nie toegerus is vir die jong kinders nie. Jocelyn sê hulle verwelkom sponsors. Yolande kan in hierdie verband gebel word by 061 273 1030.