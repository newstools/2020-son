DIE lyke van ’n couple is Dinsdag in die bosse by Lentegeur gekry. Rafia Michells (32) en haar boyfriend, ene Wadi, is verskeie kere geskiet. Volgens ’n familielid wat op die toneel was en verkies om anoniem te bly, het die inwoners daar naby in die vroeë oggendure skote gehoor. Die vrou het hartseer vertel: “Hulle het in die bosse op die veld gebly. “Hulle het geskarrel en was op drugs, maar hulle was nie gangsters nie.” Die motief vir die moorde is nog onbekend. Die cops volg leidrade op. Die 42-jarige Clarence Petersen staan tereg vir die moord op Petula Wil­liams. Die 30-jarige Williams is Donderdag by haar huis in Terblanchestraat geskiet. Williams is in haar rug en bors getref. Sy het later in die hospitaal afgesterf. Die saak teen Petersen is tot 22 April uitgestel. ’n Man en ’n 14-jarige skoollatie is Maandag in Bonteheuwel Avenue in Bonteheuwel geskiet. Die man is op die toneel dood. Die seun is ernstig gewond en na die hospitaal geneem. Volgens Angus McKenzie, wyksraadslid in Bonteheuwel, vind die oor-en-weer-skietery tussen die Play Boys en die Hard Livings plaas. Hy beweer die jongste skietery hou verband met die koelbloedige moord op Williams. Sy was die vrou van die leier van die Play Boys, alias Chop. Die cops het Chop na verneem word reeds vir Maandagoggend se skietery in hegtenis geneem. Volgens Mihlali Majikela, woordvoerder van die polisie, is die man omstreeks 12:30 by Blikkiesdorp vol lood gepomp. Die slagoffer was 25 jaar oud. Toestand Die cops is nog besig om die omstandighede rondom die skietery te ondersoek. Niemand is nog in verband met die voorval in hegtenis geneem nie. Al drie slagoffers is in ’n ernstige toestand. Ook vir hierdie voorval is niemand nog gearresteer nie.