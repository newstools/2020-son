'N MAN van Mpumalanga, wat na bewering 'n 68-jarige vrou verkrag en toe in 'n dam gegooi het, het in die Delmas-landdroshof verskyn. Die voorval het op 7 Maart plaasgevind. Die saak is tot 17 Maart uitgestel. Lt. Genl. Mondli Zuma, polisiekommissaris in Mpumalanga, het die polisie geloof vir die vinnige arrestasie. Zuma het weer gevra dat die samelewing moet saamstaan teen geslagsgeweld. - SowetanLive