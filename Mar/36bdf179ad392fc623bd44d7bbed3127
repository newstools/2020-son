DIE Educators’ Union of South Africa (Eusa) vra sy lede om eerder by die huis te bly as hulle siek voel. Volgens André de Bruyn, Wes-Kaapse sekretaris van Eusa, is dit ál manier om te keer dat die corona-virus versprei. “Die government het gefaal om sy mense te beskerm. Grense is oop vir vrye lug- en padvervoer in en uit die land. “Die regering moet drastiese stappe doen om skole, opvoedkundige personeel en leerders te beskerm. Nalatigheid “Grense is steeds oop en die verkeer in SA gaan ongehinderd voort. “En dít is nalatigheid vanaf die regering.” De Bruyn sê opvoedkundige personeel en leerders se veiligheid kom eerste. “Maatreëls vir opvoeding moet in plek gestel word. Leerders kan met ‘streaming’, WhatsApp, en ander platforms by die huis voortgaan met hulle opvoeding, indien dit nodig sou word.” Sewe mense het tans die corona-virus in Suid-Afrika. – News24