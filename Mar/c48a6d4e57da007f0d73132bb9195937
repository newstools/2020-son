'N DRIE maande oue baba, wat na bewering by 'n kliniek in Mamelodi-Wes in Pretoria ontvoer is, is gevind. Tshegofatso Nyambi is na bewering Vrydag deur 'n onbekende vrou ontvoer. Volgens kapt. Mavela Masondo, 'n polisiewoordvoerder, is Tshegofatso langs die Universiteit van Pretoria se Mamelodia-kampus gelos. 'n Paartjie het die baba opgetel. Die paartjie het die baba na 'n polisiestasie geneem waar hy deur sy ouers uitgeken is. Masondo sê die kind is eers deur 'n dokter ondersoek voordat hy met sy ouers herenig is. Masondo sê die polisie ondersoek steeds 'n klag van ontvoering en soek nog na die skuldiges. - News24