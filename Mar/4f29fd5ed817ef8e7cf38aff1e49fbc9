NICHOLAS Ninow, die sogenaamde Dros-verkragter, se aansoek vir verlof tot appèl teen sy skuldigbevinding en vonnis, is van die hand gewys. Regter Mokhine Mosopa het Dinsdagoggend in die hooggeregshof in Pretoria bevind dat daar geen redelike vooruitsigte vir 'n suksesvolle appèl is nie. Ninow het aangevoer dat Mosopa verkeerd was in sy bevinding dat die verkragting met voorbedagte rade gepleeg was. Dit ondanks die feit dat hy oorspronklik skuldig gepleit het op aanklag van verkragting, dwarsboming van die gereg en die besit van ’n onwettige middel. Sy pleit is verwerp omdat sy weergawe nie ooreengestem het met die getuienis van die staat nie.- News24