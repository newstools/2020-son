SUID-AFRIKA se tweede geval van die nuwe coronavirus, Covid-19, is gister bevestig. Die 39-jarige Gautengse vrou was in dieselfde toergroep uit Italië as die eerste Suid-Afrikaanse geval. Sy word in afsondering behandel terwyl die res van die groep getoets word, het dr. Zweli Mkhize, minister van gesondheid, gesê. Intussen het ’n Suid-Afrikaanse Engels-onnie in Daegu, Suid-Korea daar siek geword. Hein Cloete (39) se suster, Celesti Mathews, sê haar broer se selfoon is toe afgeneem en sy kan hom nie kontak nie. – News24