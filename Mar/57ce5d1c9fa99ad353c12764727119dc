’N MAGSTRYD tussen die Suid-Afrikaanse Sokkervereniging (Safa) en die Premiersokkerliga (PSL) is besig om uit te speel. Dit is terwyl mense oor die wêreld heen sterf aan en sukkel om die corona-virus onder beheer te bring. Dit is ook nie verbasend dat die land se twee sokkerbeheerliggame nou bors teen bors staan te midde van ’n wêreldkrisis nie – hulle sien eenvoudig nie eye to eye nie. Aan die een kant het Safa nou alle sokker in die land gestop, terwyl die PSL nog hard push vir games om agter geslote hekke gespeel te word. Om fuel op die fire te gooi, het die nasionale minister van sport, Nathi Mthethwa, die PSL onlangs goedkeuring gegee om voort te gaan met sy PSL-wedstryde agter geslote hekke – onder spesiale omstandig­hede ná ’n vergadering met alle stakeholders. Verbode Dit is ondanks die feit dat pres. Cyril Ramaphosa die corona-virus tot ’n nasionale ramp verklaar het. Dit beteken dat enige gather­ing met meer as 100 mense verbode is, maar die PSL het nog tot laas week wedstryde gespeel. Die PSL se board of governors vergader vandag om ’n finale besluit te neem. Volgens Danny Jordaan, president van Safa, is die veiligheid van die spelers en die publiek ’n groot prioriteit. “Daar is natuurlik ander kwessies soos kontrakverpligtinge en revenue. Dit moet gemeet en aangespreek word en daar moet maniere rondom dit gevind word. “Daar is geen manier hoe jy ’n plan kan vind om die bedreiging van die finansiële kant te mitigate nie,” aldus Jordaan.