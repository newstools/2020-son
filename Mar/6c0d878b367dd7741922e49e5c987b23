DIE cops in KwaZulu-Natal het twee rowers gearresteer wat na bewering die afgelope naweek betrokke was by 'n gewapende roof by 'n kroeg van 'n rugbyklub in Pongola. Volgens TheSouthAfrican.com was daar Vrydag om 22:30 omtrent 25 lede van die rugbyklub in die kroeg toe ses mans, gewapend met pangas en vuurwapens, daar ingestorm en die mense binne gedwing het om op die grond te lê Kol. Thembeka Mbele, 'n polisiewoordvoerder, sê een van die mense het 'n vuurwapen uitgepluk en 'n skoot afgevuur wat een van die rowers noodlottig gewond het. 'n Skietgeveg het toe uitgebreek waarin 'n 30-jarige man gewond is. Hy is later in die hospitaal dood. Die twee rowers (20 en 26 jaar oud) is Maandag in die vroeë oggendure gearresteer terwyl hulle probeer het om oor die grens by Swaziland te vlug. News24  