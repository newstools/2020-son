’N VERKEERSBEAMPTE van die Stad Kaapstad is gister met sy dienspistool in sy werk­kar deur ’n taxi driver doodgeskiet. Volgens lt.kol. Andrè Traut, ’n polisiewoordvoerder, het die beampte ’n taxi-bestuurder op die hoek van Voortrekkerweg en Vyfde Laan in hegtenis geneem. Die beampte was na bewering op pad na die Kensington-polisiestasie toe die driver sy vuurwapen gryp en hom skiet. Wilton van Rooyen (49) se werksmotor het in Acre-weg tot stilstand gekom. Die verdagte het gevlug. By Son se aankoms op die toneel het die straat gewemel van inwoners , metro cops, traffic cops, die polisie en die polisie se eenheid teen bendes. ’n Inwoner vertel sy het geen skote gehoor nie, net die sirenes. “Toe ek deur my kamervenster kyk, het twee verkeersmotors hier gestop. “Die beamptes het uitgejump en na die kar op die landjie gehardloop. “Een van hulle het die deur oopgemaak en sy hande in die lug gegooi en toe sy kop vasgehou. Toe weet ek: Hy’t nou iets gesien wat hy nie like nie.” Die inwoners sê die taxi’s ry nie in Acreweg nie. “Ons het ook nie ’n taxi hier naby gesien nie.” Inligting oor die voertuig van die taxi driver het soos ’n veldbrand in die sosiale media versprei. Beamptes van die metropolisie en verkeersafdeling het wyd en syd taxi’s afgetrek. In Voortrekkerweg, op die hoek van Sesde Laan in Kensington, het die beamptes toegeslaan op ’n wit Quantum soos dié van die suspect. Kwaad Son was op die toneel. Twee jongens is uit die taxi gehaal en na die polisie­stasie toe geneem. Die beamptes het beslag gelê op die taxi. Richard Coleman, woordvoerder van die verkeers­departement, sê die Stad Kaapstad is geskok, hartseer en kwaad oor die beampte se sinlose dood. “Ons beamptes is daar om te dien en mense te protect, maar daar is ’n attitude van carelessness en disrespek. “Hulle plaas hulle lewe op die spel. Wat ’n roetine-stop-en-search moes wees, het in ’n tragedie ontaard.” Geteiken ’n Beloning van R55 000 is uitgeloof vir inligting wat tot die skuldige se suksesvolle arres­tasie sal lei. Cheslyn Steenberg van die Kensington/Factreton Progressive Forum sê dis onaanvaarbaar dat beamptes wat die publiek moet protect en serve, geteiken word. “Ons hoop ons gemeenskap sal opstaan teen die geweld.” Volgens Traut is vier verdagtes gearresteer. Hulle is nog nie aangekla nie. “Die verdagtes (20, 22, 32 en 36) word aangehou vir ondervraging.”