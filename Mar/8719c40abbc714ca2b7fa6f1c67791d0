DIE Britse swaargewigbokser Derek Chisora het sy hele sparring team in kwarantyn geplaas voor sy geveg op 23 Mei teen Oleksandr Usyk. Terwyl sport wêreldwyd verlam is deur die gevreesde corona-virus, is boks nog nie so erg geaffekteer nie. Chisora se bestuurder, David Haye, sê hulle doen alles moontlik om te verhoed dat Chisora besmet word wanneer hy in die 02 Arena in Greenwich deur die toue klim. Chisora het sy sparring team selfs aangesê om nie sosiaal te verkeer nie. Haye het aan talkSPORT gesê die sparring partners moet hulle in hul woonstelle afsonder. “Hulle kom net gym toe en dan is dit weer terug woonstel toe. Dis ’n ernstige situasie. Ons weet nie hoe erg dit nog gaan word nie. “Ons wil vyf tot ses sparring partners gebruik en wil hulle almal deurgaans vars hou – vinnige manne wat kan beweeg, tussengewigte en swaargewigte wat weet hoe om te mix. Regering Hulle mag na geen paartie toe gaan nie. Hulle is hier vir Derek om hom die beste moontlike geleentheid te gee. “Die geveg kan nog deur die regering afgelas word, maar ons hoop dit vind agter geslote deure plaas,” sê Haye.