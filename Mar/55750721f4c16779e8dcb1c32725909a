DAAR word lank reeds vrae gevra en aantygings gemaak oor die finansies van die Wes-Kaapse Sportkonfederasie. Nou ondersoek die organisasie se eie regsmense dit. Die fokus is op ’n voormalige werknemer wat na bewering R853 000 onreëlmatig bestuur het. Daar is ook bewerings dat die konfederasie se president, JP Naudé, benefit uit die geldkoffers van die organisasie. Die konfederasie se werksaamhede word vanuit Naudé se maatskappy se kantore bedryf. Die R853 000 is na bewering oor 'n tydperk van 12 maande gedurende die 2018-boekjaar wanbestuur. Hoewel die aangeleentheid aan die organisasie se regsadviseurs oorhandig is, is daar in hierdie stadium nog geen kriminele klag by die polisie aangemeld nie. Goedgekeur Volgens Naudé is op die algemene jaarvergadering verlede jaar besluit om die geld van die gewese werknemer te verhaal. Toe Naudé gevra is hoekom hy eers agtergekom het geld is weg toe dit meer as R800 000 bereik het, het hy geantwoord: “Dis deur die ouditeure ontdek.” Die konfederasie huur kantore waar Naudé se maatskappy, Strategic Media (Edms.) Bpk., bedryf word. Die finansiële state van 2018 dui daarop dat Naudé se company R293 972 ontvang het vir onder meer huur en bemarking. Naudé sê daar is niks daarmee verkeerd nie oor dit deur die konfederasie se uitvoerende bestuur goedgekeur is. Hy het ook R77 097 gekry vir persoonlike koste, wat ? vergaderingtoelae van R32 300 insluit. In 'n verklaring sê Naudé: “Ek kan bevestig dat ek die eienaar van Strategic Media is en ons ontvang geld van die konfederasie. Die geld word aangewend om te betaal vir die vervaardiging van 'n televisieprogram vir die konfederasie. Skorsing “Dit is ook korrek dat die organisasie huur aan my betaal,” lui die verklaring. Verskeie administrateurs wat om kommentaar genader is, wou nie op rekord gaan nie omdat hulle na bewering nie die gevaar van skorsing wil loop nie.