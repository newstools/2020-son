TRAVIS Barrett is Sondag as die nuwe kampioen van die Cape Town Cycle Tour gekroon. Dié 2o-jarige fietsryer van die OfficeGuru-span het in 2:30:04 oor 109 km gewen. Daar was egter groot verwarring by die eindstreep toe Barrett se spanmaat, Dylan Girdlestone, eers as die wenner aangedui is. Daar is egter bevestig dat Barrett vir Girdlestone en laas jaar se kampioen, Clint Hendricks (Enza), met ’n wielbreedte geklop het. Onder die vroue het Cherise Willeit van Customized Cycling Bioplus vir die vyfde keer gewen. Willeit se tyd was 2:07:48. oor 78 km.