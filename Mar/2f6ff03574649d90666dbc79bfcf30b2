DIE polisie in Jeffreysbaai ondersoek ’n saak van strafbare manslag nadat drie vroue doodgery is. Die ongeluk het Vrydag omstreeks 19:00 op die R102 tussen Kabeljousrivier en Mondplaas plaasgevind. ’n Isuzu-trok wat langs die pad gestaan het en ’n Ford Ranger was betrokke in die ongeluk. Kapt. Gerda Swart, ’n polisiewoordvoerder, sê die insittendes het vermoedelik in teenoorgestelde rigtings getravel. Sy sê die driver (43) van die Ranger het blykbaar beheer oor die voertuig verloor en dit het vasgery in drie vroue wat in daardie stadium buite die Isuzu-trok gestaan het. Dit was omdat die Isuzu onklaar geraak het. Die drie vroue (23, 49 en 53) is op slag dood. Swart sê die driver is op die toneel in hegtenis geneem op aanklag van bestuur onder die invloed van alkohol en strafbare manslag. Hy verskyn na verwagting vandag in die Humansdorp Landdroshof. Die name van die slagoffers sal bekend gemaak word eers ná ’n formele uitkenning en sodra hulle naasbestaandes oor die ongeluk ingelig is.