RELEGASIE uit die Varsity Cup-rugbykompetisie staar die Universiteit van Wes-Kaapland (UWK) nou in die gesig. Udubs, nou in sy tweede seisoen in dié kompetisie, het vanjaar nog net een game gewen. Die studente van Bellville het in twee seisoene se deelname nog net 12 ligapunte in 13 wedstryde ingesamel. Outomaties Kragtens nuwe kompetisiereëls word daar elke tweede jaar vir promosie of relegasie vir Cup en Shield gespeel. Die span wat laaste eindig op die gesamentlike punteleer vir 2019 en 2020 se seisoene, word outomaties gelegeer na die Varsity Shield. Die Varsity Shield-span wat die meeste punte gesamentlik oor dié tweejaar-tydperk ingesamel het, word na die Cup-kompetisie promote. ’n Promosie-relegasie-wedstryd tussen die tweede laaste Varsity Cup-span en die span tweede op die Shield-punteleer word dan ook beslis. Udubs beklee tans die laaste posisie in die Cup. En om sake vir UWK te vererger, gaan Shimlas nou appèl aanteken teen hulle verloor teen UJ. Hoop Daar was blykbaar verwarring met die telbord oor ’n sewepunt-drie wat UJ in die wedstryd gedruk het, en dit beteken dié uitslag kan verander word na ’n wen vir Shimlas. Lionel Langenhoven (afrigter) se Udubs het Maandagaand in Bloemfontein teen CUT met 10-47 verloor. Hulle moet nog wegwedstryde teen UJ en die Tukkies speel ná eerskomende Maandag se tuiswedstryd teen die Pukke. As Udubs enige kans wil staan om op te bly, sal hy hoop om somehow agste te eindig en dan vir CPUT of WSU in die promosie-relegasie-wedstryd te klop.