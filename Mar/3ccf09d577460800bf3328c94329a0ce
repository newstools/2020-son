ZIZWE United het sy goeie geluk benut: Hy het Santos se tuisveld, Lansdowne Road, met die maksimum punte verlaat. Die besoekers van Nyanga moes wel op ál hulle ervaring steun om die People’s Team Saterdag met 3-2 te oorheers. Die spanne het kragte gemeet in ’n Tweede Liga-wedstryd van Safa se Wes-Kaapse streek. Ná die eerste helfte was hulle nog met 0-0 gelykop. Julius Dube (afrigter) se gedugte Zizwe het dalk die edge gehad wat doele betref, maar Santos was nie geïntimideer nie en ook on fire. Hy het Zizwe laat sweet vir glorie. Die drie clear cut kanse wat die tuisspan verspeel het, sou beslis by hom gespook het toe die eindfluitjie blaas. Verklein Die skeidsregter het ook sy stempel afgedruk. Hy het twee rooikaarte uitgedeel. Dit het albei spanne tot 10 spelers verklein. In die 70ste minuut is Santos se Dilorenzo Lombard vir sy vloekery op die ref gepos. Vyf minute later is Zizwe se Nkosithandile Magobolo vir blatant gevaarlike spel van die veld gestuur. “Ons was in die eerste helfte totaal uit die game en kon nie ons ritme vind nie,” het ’n verligte Dube gesê. “Santos het goed gespeel en ons soms teen die toue gehad. Ons is net gelukkig dat ons volpunte ingesamel het. Laksman “Dit was ’n eye-opener dat ons harder moet werk vir sukses op die sokkerveld,” het Dube gesê. Zizwe se spelers Tebogo Moleta, Sinethemba Mti en Sifiso Ntjolo het gesorg vir die doele wat hulle span eindelik op die wenpad geplaas het. Mti is Zizwe se voorste laksman. Hy het sy 14de doel van die seisoen aangeteken. Santos se doele is deur Iviwe Seti en Lance Beyers behaal. Met 13 wenne en 4 draws agter sy naam bly Zizwe top. Hy het 43 ligapunte ná 17 wedstryde. FN Rangers (39) is tweede en Glendene United (36) derde. Santos se assistent coach, Keith America, is trots op sy span se jong spelers. Hy sê met ’n bietjie beter geluk aan hulle kant sou Zizwe­ pak gekry het.