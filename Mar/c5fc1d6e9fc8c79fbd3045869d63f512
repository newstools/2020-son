NDABA Mandela, die kleinseun van oudpres. Nelson Mandela, het op sosiale media laat weet dat hy ook positief getoets het vir Covid-19. Ndaba sê in 'n video op Twitter hy het intussen veranderinge aan sy dieët gemaak en sê hy het sover geen simptome nie. In 'n tweede video op Instagram verseker hy mense dat hy nie die situasie ligtelik opneem nie. "Ek laai hierdie video op want daar is mense wat voel ek was nie ernstig in my laaste post nie," verduidelik hy. "Dié is 'n baie ernstige situasie en ek neem dit nie vir een sekonde ligtelik op nie. Wanneer jy egter deur so baie in die lewe is, weet jy dit gaan geen verskil maak om daaroor te stress nie. So, ek doen 'n beroep op julle om nie te stress en angstig te raak nie." Ndaba sluit hom nou by 'n lang lys bekendes, soos Idris Elba en Tom Hanks, aan wat reeds die corona-virus opgedoen het. - Channel24