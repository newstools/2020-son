NASPERS het ook hul hand in die beursie gedruk en R1.5-miljard commit vir die corona-virus-pandemie. Pres. Cyril Ramaphosa het die aankondiging Maandagaand, toe hy die land op dag 4 van 'n landwye lockdown inlig, bekendgemaak. In 'n verklaring sê Naspers R500m sal tot die Solidariteitsreaksie-fonds bygedra word. "Naspers sal ook R1-miljard se persoonlike beskermingstoerusting en ander mediese-voorraad in China koop. Dit sal gebeur insamewerking met die Chinese regering en Tencent en om dit so gou moontlik na die land te bring, om Suid-Afrikaanse gesondheidsorgwerker te ondersteun. Phuthi Mahanyele-Dabengwa, hoofbestuurder van Naspers Suid-Afrika, sê: "Deur met die regering en civil society te werk wil ons die land in die moeilike tydperk help." Groep-hoof, Bob van Dijk, voeg by: "Ons besef hierdie is moeilike tye wat drastiese stappe verg en Naspers dra by tot die maatreëls wat getref word." Besonderhede oor die beskermingstoerusting en mediese-voorraad word met die plaaslike owerhede, vennote en verskaffingsnetwerke in China gefinaliseer en meer besonderhede sal binnekort bekend gemaak word. Intussen het Ishmet Davidson, hoofbestuurder van Media24, ook onlangs aangekondig: "Media24 sal ook 'n bydra van R1m tot die Solidariteitsreaksie-fonds maak.