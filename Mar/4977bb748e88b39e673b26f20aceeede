Liewe Antie Mona EK EN my kêrel praat nie meer met mekaar nie. Elke keer as ek met hom oor foute praat, sê hy ek moet aangaan met my lewe, maar hy verwag ek moet luister as hy praat. Sy vriende het ook baie te sê en hy luister meer na hulle as na my. Ek het besluit ek onttrek my en praat niks meer nie. My kêrel het ’n wil van sy eie, maar hy is ook baie romanties en liefdevol. Het
 ek die regte ding gedoen om myself te onttrek? Vir my voel dit hy 
verwag ek moet elke keer voor hom buig as ons stry gekry het. Help met raad, asseblief. – Teleurgesteld En soos die sand in die uurglas sak, so sal julle maar altyd vassit oor wie reg en wie verkeerd is. As
 nie een van julle kan leer om soms die minste te wees en te besef dat 
g’n mens op dié aarde net altyd reg kan wees nie, sal dié konflik altyd 
in julle verhouding wees. Konflik bou op en gaan ’n punt bereik waar dit in julle gesigte sal ontplof en die einde van julle verhouding sal beteken.