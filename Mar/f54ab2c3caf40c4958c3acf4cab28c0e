VIER talentvolle stadsbeplanners wat hulle internskap by die Stad Kaapstad voltooi het, het begin werk. Die viertal het verlede jaar ’n internskap van 12 maande voltooi en die nodige skills aangeleer om hulle loopbane te begin. Hulle het op 1 Februarie by die afdeling vir distriksbeplanning- en meganika van die Stad se ruimtelike en omgewingsdirektoraat begin werk. Almal het ’n internskap gekry deur die Stad se Urban Sustainability Internship Programme (Usip). Hulle het verlede jaar by verskeie afdelings van die departement stedelike beplanning en ontwerp gewerk. Marian Nieuwoudt, maycolid vir ruimtelike beplanning en omgewing, sê hulle het dié vier deur Usip geïdentifiseer. “Dié program help die Stad om uitsonderlike talent in te win en die nodige vaardighede te ontwikkel om stedelike groei te bestuur vir ’n volhoubare toekoms.” Die nuwe stadsbeplanners is Aaron Adams (26) van Summer Greens, Cleo Mazower (27) van Wellington, Abu-Bakr Sideeq Gamaldien (25) van Steenberg en Michael Brooke (25) van Observatory. Nuuskierig Brooke en Mazower het hulle meestersgrade in stads- en streekbeplanning in 2018 aan die Universiteit van Kaapstad voltooi. Brooke sê hy was nog altyd geïnteresseerd in stede en argitektuur. “Ek is veral nuuskierig oor stedelike mobiliteit en toegang.” Hy sê hy geniet die feit dat stadsbeplanning relevant is en met daaglikse praktiese issues te doen het. “Dit dra by tot tasbare veranderinge in ons gemeenskappe.” Adams en Gamaldien het hulle BTech in stads- en streekbeplanning in 2018 aan die Kaapse Skiereiland-Universiteit vir Tegnologie gedoen. Adams sê hy het geleer om met deadlines en onder druk te werk. “Die ervaring en groei wat ek gekry het tydens die Usip internship-program is van soveel waarde. “Dit het ’n fondament gelê vir die begin van my professionele loopbaan as beplanner.”