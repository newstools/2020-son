OUDTSHOORN. – ’n Padprojek wat werk verskaf aan dorpenaars en plaasmense gaan glo nie net oor sand, sement en teer nie. ’n Paar ongelukkige girlies wat daar werk, beweer dat sommige meisies glo iets moet afstaan vir die job. ’n Skellery onlangs tussen twee groepe meisies nadat hulle saam gekuier geraak het, het die tonge los nadat een glo geskel het: ‘Julle n*** vir jobs.’ ’n Bron sê: “Eers is almal ingevat, maar ewe skielik toe word daar net links en regs weggejaag. “Jy weet nie eens waaroor nie. (Meisies van) Volmoed, Gamka en Welbedagt is al weggejaag. “As jy nie lag vir die vuil grappe of stilstaan vir die vuil, vatterige hande van sommige jongens nie, dan piemp­ hulle jou. “Dan word jy sommer weggejaag as jy net siek is en laat weet jy kom nie in vir werk nie.” ’n Getroude vroutjie sê egter sy weet nie daarvan nie. Sy vertel: “Wat ek wel weet, is dat dit net meisies is wat afgedank word en dat hulle nie reg UIF aftrek nie. Hulle sê sommer jy pay minder sodat hulle minder UIF hoef te betaal.” Happy Son het een van die mans genader met die bewerings. Volgens hom is dit net jaloesie onder van die vroue. Hy sê daar is dan soveel ander meisies wat baie happy met hulle job is.