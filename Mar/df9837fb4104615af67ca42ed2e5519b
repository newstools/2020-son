THANDO Thabethe is glad nie happy oor die beperkings op alkohol in dié krisistyd nie. Die radio-aanbieder en aktrise was lekker moerig oor sy die naweek in die huis moet wees – en dít sonder genoeg voggies weens die corona-pandemie. Ons weet mos ons prez het ’n nasionale ramptoestand in ons land uitgeroep. En dit beteken daar is nou alkohol-beperkings. Bheki Cele, die minister van polisie, het gesê daar gaan limiete op alkohol-verkope wees. Taverns, smokkelhuise, kroeë en ander plekke wat drank verkoop, moet hulle deure mooitjies 18:00 sluit. Selfs restaurante wat alkohol verkoop, kan ná 18:00 nie meer voggies aan hulle klante bedien nie. Die TV-persoonlikheid het ’n twiet van eNCA hertwiet waarin hulle die nuus bekend maak. Sy laat hoor: “Wat het alkohol met corona uit te waai?” Jinne, Thando, ons voel dit saam met jou, sussie!