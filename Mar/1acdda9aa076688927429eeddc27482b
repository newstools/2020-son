NORTH WEST het die show gesteel toe haar derra, Kanye West, op die Parys Modeweek optree. Die sesjarige Nori het haar rap-debuut gemaak met haar song “This Is My Style”. Sy het die song gesing terwyl modelle in haar derra se unieke monochromatiese uitrustings geparadeer het. Later het haar derra langs haar kom staan. ’n Mens kon letterlik sien hoe swel Yeezy se bors van trots vir hom en Kim Kardashian se oudste kind. Hy het van oor tot oor geglimlag toe hy haar op die verhoog join. Nori se mammie het natuurlik reg voor gesit. Sy het haar dogter se performance op haar Instagram-stories gedeel sodat die res van ons plebs wat net oor sulke shows kan droom, kon sien hoe haar dogtertjie rap. Jip, leer hulle van kleins af, nè?