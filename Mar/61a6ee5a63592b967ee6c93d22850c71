DIS nou promotor teen promotor in die bokskryt. Anthony Joshua se promotor, Eddie Hearn, het Tyson Fury se promotor, Bob Arum, in ’n onderhoud met die Express ’n behoorlike dwarsklap gegee oor sy ontkenning dat ’n geveg tussen dié twee swaargewigte al bespreek is. Hearn het verlede week gesê hy het reeds “verskeie kere” saam met Arum gesels om die grootste Britse geveg van alle tye aan te bied. Mega-geveg “So, hoeveel keer het ek in die laaste drie weke saam met Arum gesels? ’n Halfdosyn keer? Natuurlik het ek met Arum gef*kken praat. “Dink jy regtig Arum wil nie oor dié mega-geveg praat nie? “Hy was die een wat my gebel het! “Ek het ook nog nie Frank Warren se interview gesien waarin hy sê Arum het nog glad nie saam met my gepraat nie. Trouens, ons praat gereeld,” sê Hearn. “Ons het ook vir mekaar gesê ons moet om ’n tafel sit en die detail bespreek.”