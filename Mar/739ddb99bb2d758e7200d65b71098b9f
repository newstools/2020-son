’N BAAISE man is dié week vir lewenslank tronk toe gestuur. Dít is vir ’n rits verkragtings en ’n ontvoering wat hy tussen 2011 en 2017 in Motherwell in die Baai gepleeg het. Mzikayise Moyakhe (27) is in die Baaise hooggeregshof ’n verdere 80 jaar tronkstraf opgelê vir klagte van roof met verswarende omstandighede. Hy het onskuldig gepleit op vier aanklagte van rape, drie van roof met verswarende omstandig­hede en een klag van ontvoering. Brig. Tembinkosi Kinana, ’n polisiewoordvoerder, sê Moyakhe het jong vroue getarget wat snags alleen in Unit 9 en 10 in Motherwell gestap het. Kinana sê Moyakhe het die vroue met ’n mes en klippe gedreig. Die vark het hulle dan tot by afgeleë plekke gedwing waar hy hulle van hulle persoonlike besittings beroof en dan verkrag het. Volgens Kinana was Moyakhe se slagoffers ten tyde van die voorvalle van 16 tot 20 jaar oud. Lt.genl. Liziwe Ntshinga, die Oos-Kaapse polisiekommissaris, het die vonnis verwelkom. Sy het ook die lede van die eenheid teen gesinsgeweld, kindermishandeling en seksuele misdrywe geloof. Volgens haar het die lede met toewyding aan die saak gewerk om ’n skuldigbevinding en vonnis te verseker.