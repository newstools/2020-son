DIE Durbanse hoërskool Glenwood het skokgolwe deur die land gestuur. Dis nadat sy hoof onthul het dat twee 17-jarige leerders hulle geboorte­datums vervals het om vir die o. 13-span te speel. Volgens RugbyRocks is die twee met bone density-toetse uitgevang. Daar is bewys dat die twee gr. 8- leerders destyds 17 was. Noël Ingle, Glenwood se skoolhoof en voorsitter van die Suid-Afrikaanse Skolerugbyraad, het ouers in ’n brief om verskoning gevra. Ingle skryf: “Met die hulp van Glenwood Hoër is vasgestel dat Glenwood Preparatory in 2018 en 2019 onwetend twee oor-ouderdom-spelers laat speel het. Toelating “Ek vra alle spelers, ouers, beamptes en toeskouers van ons skool en teenstanders nederig om verskoning daarvoor. “Ons het twee leerders wat vals dokumentasie verskaf het in 2018 in gr. 6 toelating gegee. Die dokumente het eg gelyk. Die twee spelers het dokumente gebruik wat dié van twee jonger seuns was.” Die KwaZulu-Natal Rugbyunie gaan die voorval nou ondersoek, sê Ingle.