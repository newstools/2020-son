SUID-AFRIKAANSE maatskappye het planne aangekondig om meer as 10 000 jobs in die land te sny. Dis omdat die land in die huidige kwartaal erg sukkel om enige ekonomiese groei te toon. Dít plaas meer druk op die klaar sukkelende land, waar sowat ’n derde van die bevolking reeds werkloos is. Valbyl Die elektronika-firma Ellies is die jongste in ’n string werkgewers wat aangekondig het dat hulle met ’n proses gaan begin om hulle werksmag te verminder. Dit is as gevolg van voortdurende finansiële verliese. Nog jobs waaroor ’n valbyl hang, is Telkom SA en Walmart se plaaslike takke nadat hulle houer-firma, Massmart, ’n dip gevang het. – Fin24