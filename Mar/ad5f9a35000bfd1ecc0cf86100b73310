NIEMAND vat kanse met die nuwe corona-virus nie, veral nie celebs nie. Naomi Campbell (49) was mos nog altyd ’n germaphobe. Dit is dus nie vreemd dat sy in ’n volle hazmat suit by die lughawe opgedaag het nie. Ek hoor in The Wendy Williams Show die supermodel het nog nooit ’n geheim daarvan gemaak dat sy paranoïes oor higiëne is nie. Sy het laas jaar ’n video gedeel waarin sy wys hoe sy haar seat op die vliegtuig met Dettol-lappies afvee voordat sy daarop gaan sit. En nou met Covid-19 is sy oppit. Naomi het Dinsdag by die lughawe opgedaag in ’n hazmat suit, ’n paar goggles, ’n gesigmasker en pienk latekshandskoene. Sy het foto’s van haar in die protective gear gelaai en dit gecaption: “Veiligheid eerste.” Sy is nie die enigste celeb wat só reageer nie. Die America’s Got Talent judge Howie Mandel (64) het in ’n hazmat suit op die talentprogram se set opgedaag. Sy medebeoordelaar Heidi Klum (46) is huis toe gestuur nadat sy siek op stel opgedaag het. Sy het glo nie die corona-virus nie; sy het voedselvergiftiging. Moeg Dan is daar die twee celebs wat nie so gelukkig was om die potensieel dodelike virus vry te spring nie. Tom Hanks (63) het bekend gemaak hy en sy vrou, Rita Wilson (63), is positief getoets vir Covid-19. Ek sien op E! hy het die nuus op sy sosialemedia-platforms aangekondig. Hy het gesê: “Hallo, julle. Ek en Rita is hier in Australië. Ons voel ’n bietjie moeg, amper asof ons verkoue het en ons liggame pyn. “Rita het chills gehad wat gekom en gegaan het. “Ons is positief getoets vir die (nuwe) corona-virus.” Die akteur het bygevoeg hulle sal doen wat mediese beamptes van hulle verwag. Julle, dis wild daar buite. Was julle hande gereeld en wees ingelig.