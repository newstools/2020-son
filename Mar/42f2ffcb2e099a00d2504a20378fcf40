WAYNE Rooney (34) sê jong spelers van die Premierliga en English Football League (EFL) moet geleer word hoe om die sosiale media behoorlik te gebruik. Rooney het eers die Engelse Football Association (FA) sleggesê oor hy so lank gevat het om die sokker weens Covid-19 te stop. Nou meen hy die FA moet spelers ook leer hoe om hulle aanlyn profiles te bestuur. Kommer Rooney het 56 miljoen volgelinge in totaal op Twitter, Instagram en Facebook. Dié voormalige Engelse internasionale speler het ook sy kommer uitgespreek oor die geestelike gesondheid van jong sokkerspelers. Hy sê meer opleiding en inligting is nodig vir jong sokkerspelers om hulle te leer hoe om in die sosiale media op te tree. – Sky Sports