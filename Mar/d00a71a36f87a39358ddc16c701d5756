DIE interprovinsiale base­ball-toernooi wat Saterdag in die Kaap sou begin, is die jongste slagoffer van die corona-virus. Die president van die Suid-Afrikaanse Baseball Union (Sabu), Marc Moreau, het dié aankondiging Sondagaand laat gedoen. Dit was oomblikke nadat president Cyril Ramaphosa ’n noodtoestand afgekondig het. Die president van die Mandela Bay Baseball Association, Dennis Transell, sê dis ’n massiewe teleurstelling vir die spelers. Transell sê: “Almal het so hard geoefen en uitgesien na die toernooi, want die OP-manne was daarop uit om ’n punt te bewys. “Ek voel ook jammer vir die kinders, want vir baie sou dit hulle eerste toernooi gewees het. Teruggekry “Ek voel ook vir dié wat die provinsie die eerste keer sou verteenwoordig.” Transell sê daar word nou gekyk hoe die senior en ju­nior span se verblyfkoste teruggekry kan word. Moreau sê Sabu sal met dié proses help en om verliese sover moontlik te beperk.