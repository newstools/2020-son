DIT lyk asof daar nou vrede is tussen die Sussexes en die Cambridges. Dié week is die eerste keer dat prins Harry en sy vrou, Meghan, sy broer, prins William, en dié se vroutjie, Kate, sien ná die omstrede Megxit. Die Britse paparazzi het mos gereeld berig dat die twee skoonsusters mekaar glad nie kan verdra nie en dat die broers haaks is oor hulle vroue. Maar ek sien op E! die twee royal couples het mekaar baie vriendelik gegroet by Westminster Abbey vir die Commonwealth Day Service. Hartlik Die voormalige Suits-aktrise het pragtig gelyk in ’n elegante smaraggroen uitrusting toe sy na haar skoonsuster gewaai en hallo gesê het. Harry het sy boeta ook hartlik gegroet. Hy het geglimlag en “hallo” gesê. Dié celebration was Harry en Meghan se laaste koninklike verpligting voordat hulle hul nuwe lewe in Kanada sal voortsit.