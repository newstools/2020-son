DIE boyfriend van die jong onderwyseres van Swellendam wat in Clanwilliam vermoor is, sal later vanjaar in die Wes-Kaapse hooggeregshof moet rekenskap gee vir die moord. Philip April van Clanwilliam het gister in die plaaslike landdroshof verskyn. Hy loop hof vir die moord op Allison Plaatjies (26), asook motordiefstal. Luidens hofdokumente het Allison vir April op 26 Oktober verlede jaar by sy ouerhuis in Viooltjiestraat met haar kar opgelaai. Hulle het toe met haar kar na haar woonstel gery. Dit was die laaste keer dat enige iemand haar lewend gesien het. Teken Haar lyk is die volgende dag in haar woonstel gevind. Haar kar en selfoon was missing. Daar was geen teken van gedwonge ingang nie. April is dieselfde dag in hegtenis geneem. Die volgende dag het hy ’n verklaring by die polisie afgelê. Luidens die nadoodse ondersoek is sy keelaf gesny. April en Allison het ses jaar uitgegaan nadat hulle in 2013 in Wellington by die Kaapse Skiereiland-Universiteit vir Tegnologie (CPUT) ontmoet het waar albei onderwys geswot het. Sy’t na Clanwilliam getrek nadat sy ’n permanente pos as onnie by Sederberg Primêr aanvaar het. Sy het Afrikaans onderrig. Allison se vriende sê sy’t uitgemaak met April oor hy abusive was. Hy was glo kwaad hieroor. Die saak is tot Augustus uitgestel vir ’n voorverhoor.