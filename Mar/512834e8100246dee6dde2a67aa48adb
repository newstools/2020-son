JANUSZ Walus se paroolaansoek is van die hand gewys. Ronald Lamola, minister van justisie en korrektiewe dienste, het oor sy besluit gesê om Walus
 op parool te plaas sou die erns van die vonnis ongedaan maak. Walus dien 'n lewenslange vonnis uit nadat hy vir Chris Hani, die 
sekretaris-generaal van die Suid-Afrikaanse Kommunistiese Party, in 1993 
vermoor het. Walus is al 27 jaar in die tronk. Lamola sê  Hani se sluipmoord was bedoel om chaos in die land te veroorsaak. Die Gautengse hooggeregshof in Pretoria het Lamola in Desember beveel om die kwessie binne 60 dae te heroorweeg. - News24