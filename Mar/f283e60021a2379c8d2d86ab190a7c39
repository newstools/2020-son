CHIPPA United is nou in die tegnologie game – apps en drones help verseker dat hy steeds die beste uit die span kry. Aangesien alle sokker­aktiwiteite weens die corona-­virus gestaak is, is dit moeilik om enige oefeningsessies te hou. Nuwighede Tog hou die Chilli Boys se nuwe breier, Rhulani Mokwena, steeds ’n oog op almal. Mokwena (33) het onlangs oorgeneem by Norman Mapeza. Die jong breier het reeds ’n rits nuwighede na die span gebring. Mokewena sê dit hang maar van breiers af wat hulle wil gebruik en of hulle op tradisionele maniere wil voorberei, maar hy hou daarvan om alle moontlike tegnologiese middele te gebruik. “Ek is ’n bietjie anders. Elke coach doen sy ding op ’n ander manier. Dis nie te sê die een manier is beter as die ander nie, maar almal gebruik waarmee hy gemaklik is,” het Mokwena gesê. Hy het nie net op die veld veranderinge aangebring nie. “Tans gebruik ons apps om die spelers se fiksheid, ensovoorts, te monitor. Ons hou ook nou deur middel van tegnologie belangrike vergaderings. Al het sokker gestop, is ons voorbereiding steeds aan die gang.” Mokwena se veranderinge sluit ’n data en per­form­ance ana­lysis in. “Ek hou van data ontleed en video gebruik. “Ons gebruik nou waar nodig drones om ’n beter perspektief te kry op wat ons doen en hoe ons kan verbeter,” sê Mokwena. Die innoverende breier het ook ’n ooreenkoms beklink met die Madibaz se High Performance Centre. Dit sal Chippa nog edge gee. Meet “Ons gaan vorentoe ’n bietjie meer van ’n scientific approach vat. “Dit sal net help om die spelers se vertoning te meet en dit sal ons help om dit beter te monitor. Dít alles is natuurlik om die klub te help groei en verbeter.”