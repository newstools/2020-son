TIKKOPPE onder lockdown vir 21 dae gaan vir hulle ouers een hengse kopseer wees! Dít is die bekommernis van talle gemeenskapsleiers. Lucinda Evans, aktivis en stigter van die nie-regeringsorganisasie Philisa Abafazi Bethu, sê almal het skoon vergeet van gesinsgeweld en hoe die lockdown mense gaan affekteer. Drankskuld Evans verduidelik: “Daar is baie oumense wat met kinders sit wat drug addicts is. Of dit nou ’n seun of dogter is ... “Gedurende dié tyd gaan hulle baie vulnerable wees. “In sekere huishoudings word daar AllPay gepay en dan gaan daar niks geld wees nie, want daar is tik- en drankskuld. “Vir ouers gaan dit ’n baie groot probleem wees.” Evans sê hoewel pres. Cyril Ramaphosa daarvan melding gemaak het dat daar shelters vir haweloses is, wil sy weet: Wat dan van skuilings vir vroue wat deur hulle partner of ’n familielid aangerand word? Evans verduidelik: “Ek is verskriklik bekommerd hieroor. “Ons verstaan ons mense is nie equipped met die regte resources nie. “So, dinge gaan veel erger wees vir mense wat fisiek, emosioneel en sielkundig in hulle huise mishandel word.” Warda Cay, ’n gemeenskapsleier in Mitchells Plain, sê haar hart gaan uit na die bejaardes in hulle gemeenskap. Cay sê: “Die meeste van die tyd het hulle minstens een of twee drug addicts wat saam met hulle woon. “Ek is bang omdat verslaafdes desperaat sal raak en ons bejaardes gaan nie veilig wees nie. “Hierdie verslaafdes gaan gewoonlik uit vir die dag en maak dan op een of ander manier geld vir drugs. “Hulle het dan reeds alles uit die huise gesteel. “Hoe desperaat sal hulle word? Ons het al gevalle gesien waar daar sterftes was. “Here, ek vra U om asseblief dié wat saam met dwelmverslaafdes woon, te beskerm ...” bid Cay.