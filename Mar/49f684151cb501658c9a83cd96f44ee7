HY is die Sonkoning genoem. Die hotelmagnaat en brein agter Sun City, Sol Kerzner, het Saterdagaand in die ouderdom van 84 aan kanker gesterf. Hy was by sy huis saam met sy familie in Leeukoppie Es­tate, Kaapstad. Kerzner se loopbaan in die gasvryheidsbedryf het in 1962 begin ná ’n loopbaan as boekhouer vir ’n kleinerige gasteplek in Durban. Kerzner het bekendheid verwerf met die stigting van die hotelgroep Southern Sun, asook die Sun International-groep, wat hom internasionaal bekend gemaak het. Kerzner het die grootste deel van sy lewe in die openbare oog geleef. Hy het regdeur sy lewe en loopbaan ’n massiewe besigheidsreputasie gehandhaaf. Hy was ook bekend as ’n familie-man. Kerzner se dogter Andrea sê: “Pa het ons baie van familiewaardes geleer. Ongeag hoe besig hy was, was daar altyd spesiale tyd vir ons as familie. “Hy het nie geskroom om oproepe te neem nie, selfs al was hy in die middel van belangrike vergaderings. “Ons gaan hom regtig baie mis.” – News24