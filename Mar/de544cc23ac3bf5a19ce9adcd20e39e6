DIE op-en-wakker optrede van lede van Maitland se blitspatrollie het tot die arrestasie van twee verdagtes gelei. Die 35- en 36 jarige verdagtes is Donderdag in besit van gesteelde selfoontoringbatterye gevind nadat. Die batterye is in Macassar gesteel. Die voertuig waarin hulle gery het is in die Kuilsrivier-omgewing afgetrek. Die polisie het 12 batterye ter waarde van R50 400 gevind. Die verdagtes is op 'n klag van besit van gesteelde goedere gearresteer en sal na verwagting Maandag in die hof verskyn. IIn 'n onverwante saak is 'n 31-jarige man in Nyanga gearresteer vir die afvuur van 'n vuurwapen in 'n openbare gebied. Die polisie het gereageer nadat hulle verskeie skote gehoor het. Hulle het gesien hoe 'n man 'n vuurwapen in 'n yard gooi en het hom agterna gesit. Hy sal volgende week in die hof verskyn.