CALITZDORP. – Drank is die oorsaak dat ’n familie nou stry oor ’n beweerde verkragting. Die SAPD het bevestig ’n klag van verkragting word ondersoek. Die slagoffer wou nie met Son praat toe ons haar op Die Rand ingewag het nie. ’n Informant na aan die ondersoek vertel egter: “Daai dag het die plaasmense weer jolly geword. En toe hulle daai nag kooi toe gaan, het die vrou se meisiekind se boyfriend glo amper haar ma bespring.” Sy het glo gelê en tiep. Sy het ’n saak van rape gaan maak. “Maar intussen stry die familie dat die verdagte die meisie se ma nie gerape het nie. “Dis nou die slagoffer se woord teen syne. Gekuier “Ons wag maar vir die verslag wat sal bewys of dit hy is,” het ’n familielid gesê. Kapt. Malcolm Pojie, polisiewoordvoerder, sê: “ ’n Verdagte (25) is in hegtenis geneem in verband met die verkragting van die 47-jarige slagoffer. “Voorlopige ondersoek dui dat die klaagster, haar man en dié se vriend (nie die verdagte nie) saam gekuier het. “Daarna het die klaagster na bewering in die huis gaan slaap nadat hulle saam drankies geniet het. “Later het sy wakker geword en ontdek die verdagte was besig om haar te verkrag. “Sy het toe na buite gegaan waar haar man en sy vriend steeds gekuier het en hom vertel wat gebeur het. “Die polisie is toe na die toneel ontbied. “Die verdagte, wat aan die familie bekend is, is toe later gearresteer.”