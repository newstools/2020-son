MY HART is in stukke! Ná 25 jaar op die kassie moet ons nou koebaai sê aan die taaiste TV-tannie, Judy Sheindlin, oftewel Judge Judy. Ek probeer nog daarmee deal dat ek binnekort nie meer Isidingo oppie kassie gaan sien nie. Ek het dié week gesien dat een van my gunsteling series, Hawaii Five-0, ook finaal gaan klaarmaak – en nou moet ons ook afskeid neem van Judge Judy. Ons moes dit seker verwag het. Die afgetrede judge trek nou al by 77 en het 25 suksesvolle seasons agter die rug. Sy het die nuus aanvanklik bekend­gemaak tydens ’n pre-taped episode van The Ellen DeGeneres Show. Sy het gesê: “Ek het ’n 25 jaar lange huwelik met CBS gehad en dit was suksesvol.” Ek het op The Wendy Williams Show gesien Judge Judy het gesê die netwerk CBS het besluit om repeats van die gewilde show te gebruik eerder as om nuwe seasons te vervaardig. Sy het vertel CBS het reruns van Judge Judy verkoop. Maar daar is darem ook ’n silwer randjie aan die storie ... Judy het aan Ellen vertel ’n nuwe show is op die horison: Judy Justice. Sy wou egter nie sê op watter kanaal dit uitgesaai gaan word nie.