NOG 'n seun het na vore gekom met aantygings van seksuele aanranding teen 'n oudlid van die Drakensberg Seunskoor Volgens 'n pa het hy een Sondagoggend 'n oproep van sy 12-jarige seun ontvang. Die pa het aan eNCA gesê sy seun het die aand tevore saam met ander seuns 'n movie gekyk en toe gaan slaap. Teen middernag het hy wakker geskrik met 'n ander seun wat besig is om met sy privaatdele te speel. Die seun het die voorval aangemeld, maar die ouers is later luidens eNCA se berig gesê die saak is opgelos en dat die seuns gelukkig is met die uitkoms. eNCA het laas week berig dat die oudkoorlid in April in die hof gaan verskyn vir die beweerde verkragting van 'n jonger seun. Die 13-jarige klaer het na bewering aan sy ma vertel hoe 'n 14-jarige medeleerder hom gedwing het om orale seks op hom te doen. - News24