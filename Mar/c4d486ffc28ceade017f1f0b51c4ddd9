HY voel baie beter sê die eerste Suid-Afrikaner wie positief met die corona virus getoets het. The Witness berig die pa van twee vertel hy, sy vrou en ag vriende het Sondag 1 Maart van 'n ski-uitstappie in noord-Italië teruggekeer. Die groep het op 21 Februarie vanaf King Shaka-lughawe in Durban in Dubai en toe Zurich vertrek en is toe na 'n ski-oord in Livigno. Hulle het dieselfde roete terug na Suid-Afrika gevolg. Die 38-jarige sakeman van Hilton reken hy het die virus of oppad na of vanaf Livigno opgetel. Die ander lede wat deel was van sy groep is almal sedertdien geïsoleer en word ook getoets, asook sy vrou en twee seuns. Dr. Robyn Reed, die dokter van Hilton wat die man gesien het, het haar ook as voorsorgmaatreël geïsoleer. News24 berig Reed het alle navrae na die NICD verwys. 