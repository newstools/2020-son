'N TAXIDRIVER van Voortrekkerweg op die Bellville/Kaapstad-roete het Donderdag vol vars beserings in die Kaapse landdroshof vir moord van 'n traffic cop verskyn. Craig de Lilly, en sy guard, Dwayne Smith, word albei aangekla vir die moord van Walton van Rooyen (49). Van Rooyen was ’n verkeersbeampte van die Stad Kaapstad. Hy is Dinsdag in sy werkskar met vermoedelik sy eie dienspistool doodgeskiet. Sy lyk is deur sy kollegas in sy werkskar op ’n landjie by Acre-weg in Kensignton gevind. Bronne verklap dat De Lilly se taxi was die laaste inskrywing in Van Rooyen se boek. Die twee is dieselfde oggend nog aangekeer na verskeie padblokkades deur die Stad Kaapstad gehou is. Intussen het die City ook 'n belonging van R55,000 uitgeloof vir die arrestasie en suksesvolle vervolging van die skuldiges. Die ouens se kollegas op die roete verskil van die owerhede wat die manne in hegtenis geneem het en sê dit is nie iets wat hulle sal doen nie. Volgens hulle is, is hulle al te gewoond aan fines kry. Die manne en vroue van die roete wat eienaars en drivers insluit, sê hulle is convince dat die hof ook sal bevind dat die jongens onskuldig is. Son het intussen verneem dat De Lilly uit is op parool na hy na bewering vir gewapende roof gestraf was. Smith is Donderdag vrygelaat. De Lilly het alleen op 'n klag van moord gestaan. Familie en vriende van die taxi ouens, wat die hof volgepak het, was ongelukkig toe De Lilly aan die hof vertel hy is in die selle aangerand. Sy lawyer, Koos van der Merwe, het gevra dat sy kliënt deur ’n dokter gesien moet word. Die saak teen De Lilly is tot 30 Maart vir formele borgaansoek en verdere ondersoek uitgestel. Daar word intussen 'n gedenkdiens Maandag vir Van Rooyen beplan.