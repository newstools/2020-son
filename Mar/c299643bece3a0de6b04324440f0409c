ALAN Winde, premier van die Wes-Kaap, het op Twitter gegaan om paar vrae te beantwoord. Volgens Winde het baie mense tydens die eerste paar dae nie die reëls van lockdown gehoorsaam nie. Hy sê baie was of nie seker wat hulle veronderstel is om te doen nie, of hulle het eenvoudig net nie gedoen wat hulle moes nie. "Jy mag net buite wees as jy winkel toe gaan om noodsaaklike items te gaan kry, wanneer jy mediese sorg nodig het of soos wanneer jy maatskaplike toelae moet gaan trek. "Ons moet dit doen vir die mees kwesbare mense in ons provinsie en land. Dis hoekom ons dit doen," sê Winde. 