PRINS Harry se ouma, Koningin Elizabeth II, het glo Sondag vir hom gesê hy is enige tyd welkom om terug te keer na die royal familie. Dit nadat hulle in ’n vier uur lange vergadering was waartydens sy aan hom gesê het die deur is altyd oop as hy en sy vrou van plan wil verander. Die twee het middagete gehad en tee gedrink. Die 93-jarige monarg het volgens bronne die praatjie geëindig deur te sê: ''Jy is baie geliefd en sal altyd terugverwelkom word.' Die Queen was baie ontsteld oor Harry en Meghan se besluit om afstand te doen van hul koninklike pligte, maar volgens bronne is die lug oor die naweek tussen hulle gesuiwer. Die 35-jarige prins en sy vrou Meghan, hertogin van Sussex, doen einde Maart amptelik afstand van hul pligte. Hulle bly tans in Kanada saam met hul seun, Archie. - EWN