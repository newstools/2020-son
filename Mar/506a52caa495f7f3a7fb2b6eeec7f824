OUDPRES. Jacob Zuma sal nou die konstitusionele hof moet nader as hy 'n laaste poging wil aanwend om sy korrupsiesaak uit die hof gegooi te kry. Die appèlhof in Bloemfontein het Vrydag bevind dat sy appèl geen redelike vooruitsigte het om te slaag nie. Dit nadat drie regters van die Pietermaritzburg Hooggeregshof in November met koste bevind het dat Zuma se verhoor moet voortgaan. Die appèlhof het Vrydag saam met dié  bevinding gestem dat dit binne die belang van geregtigheid is dat die saak tot 'n einde moet kom. Zuma se verweer in sy aansoek, dat sy saak permanent opgeskort word, is dat die onredelike vertraging in verrigtinge daartoe gaan lei dat hy nie 'n regverdige verhoor gaan kry nie. - The Citizen