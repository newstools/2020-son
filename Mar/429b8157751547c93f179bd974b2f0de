DIE Amerikaanse president, Donald Trump, het negatief getoets vir die koronavirus, Covid-19. Trump het ingestem tot die toets nadat hy in aanraking gekom het met verskeie lede van die Brasiliaanse presidensiële afvaardiging wat Flordia besoek en intussen positief getoets het. Trump se dokter Sean Conley het Saterdag gesê hy het bevestiging ontvang dat die toets negatief was. Trump het intussen besluit om die reisverbod uit te brei om Brittanje en Ierland ook in te sluit. Sy adjunkpresident, Mike Pence, sê Amerikaners wat in dié lande woon, mag wel terugkeer huis toe. - AP  