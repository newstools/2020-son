PABI Moloi het vreeslik jammer gesê nadat sy Donderdagaand vir dronkbestuur gearresteer is. Die Suid-Afrikaanse TV- en radio-­aanbieder (36) het die naweek in ’n lang Twitter post erken sy het gery terwyl sy dronk was. Sy het ook gesê sy is bereid om verantwoordelikheid vir haar dade te aanvaar. “Ek is eerlikwaar verpletter hieroor. Ek het die week ’n voorval gehad waarvoor ek verantwoordelikheid wil neem. “Ek het Donderdagaand drankies gehad en besluit om self huis toe te bestuur. Dit was ’n slegte besluit, en ek neem volle verantwoordbaarheid daarvoor. Tjoekie “Ek is gearresteer omdat ek dronk bestuur het.” Die host van Trending SA het gesê sy is bereid om dit te vat wat na haar kant toe kom. “Ek sal my onderwerp aan die regsproses. Ek verstaan die potensiële skade wat ek kon berokken het en ek is so jammer.” Ek sien op Channel 24 dat Wheels 24 berig as jy skuldig bevind word aan dronkbestuur, kan jy ses jaar in die tjoekie deurbring of ’n boete van R120 000 opgelê word. Jy sit dan ook met ’n misdaadrekord. Eish, Pabi.