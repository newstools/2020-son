DIE lockdown-regulasies is so ernstig 'n man van Mpumalanga sal nie sy oupa se begrafnis kan bywoon nie. Karel van Heerden het Vrydag by sy ma verneem sy oupa, wat in Hofmeyr in die Oos-Kaap woon in 'n huisbrand oorlede is. Van Heerden van Mbombela in Mpumalanga het toe 'n dringende hofaansoek ingedien om na die Oos-Kaap te reis om sy ma te ondersteun en met die funeral te help. Sy aansoek, moontlik die eerste wat spruit uit die lockdown-regulasies, is van die hand gewys. Waarnemende regter Johannes Roelofse sê: "Die omstandighede van die saak is baie ontstellend. Dit wys die ergste wyse wat die lockdown-regulasies op 'n gesin kan hê." Van Heerden noem in sy beëdigde verklaring dat hy geen Covid-19-simptome het nie of in kontak was met iemand van die buiteland nie. Roelofse sê: "Ek het simpatie, maar die wet moet handhaaf word. "Maak nie saak hoe versigting die applikant is en homself gedra nie. Nie net die applikant nie maar talle ander word blootgestel aan 'n onnodige risiko en selfs die dood."