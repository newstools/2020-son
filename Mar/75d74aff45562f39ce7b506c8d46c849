ABIGAIL RUITERS en haar medebeskuldigde Ammerudien Peters se saak is Maandagoggend weer uitgestel. Ruiters en Peters het verlede jaar hof geloop vir die verkragting en moord van Ruiters se babaseuntjie, Jeremiah Ruiters, asook die kindermishandeling van die baba en sy twee sussies. Peters is skuldig bevind aan die moord, verkragting en mishandeling van Jeremiah. Ruiters is skuldig bevind aan kindermishandeling, maar vrygestreek op alle ander klagte. Volgens die staatsaanklaer het hulle eers Vrydag die maatskaplike en korrektiewe dienste verslae ontvang en die regspan moet eers saam met hul kliÃ«nte daar deur gaan. Die twee sal weer op 5 Mei in die Kaapse hooggeregshof verskyn vir voorvonnisoplegging. 