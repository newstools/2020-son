SONDER ’n borgskap en finansiële steun sal die baseball-span van die OP nie weer die hoogtes van die verlede kan bereik toe hy verskeie Springbokke opgelewer het nie. Die president van die Mandela Bay Baseball Association (MBBA), Dennis Transell, sê dis ’n gesukkel om kop bo water te hou. Transell kla: “Ons kry uit geen oord finansiële hulp nie – nie van die staat, munisipaliteit of lotto nie. Duurder “Elke jaar raak moei­liker om op ons eie onkoste ons provinsies in nasionale toernooie te verteenwoordig. “Die lewe raak by die dag duurder en dis ’n ope vraag hoe lank ons nog só kan voortgaan.” Transell sê ook die OP sal weer sy tradisionele rooi-en-swart-drag in SA toernooie dra. Dis onlangs op die NMBBA se jaarvergadering besluit. Daar sal dus later dié maand by die SA senior en junior toernooi in die Kaap weggedoen word met die geel-en-blou-drag waarmee die OP sedert 2015 speel. Die laaste keer dat die OP in rooi-en-swart gespeel het, was in 2014. Transell sê sedertdien wou hulle altyd weer die kenmerkende kleure dra. Die olifant keer ook terug as die wapen.