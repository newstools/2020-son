AJAX Cape Town is nog ’n tree nader aan ’n eerste geskiedkundige ligatitel, al is dit nou die Nasionale Eerste Liga se GladAfrica-kampioenskap. Dis nadat hy Jomo Cosmos gister met 1-0 op Olënpark in Potchefstroom gestuit het. Ajax het die wendoel eers in die 75ste minuut aangeteken. Sege Tog is dié uitslag beslis wat sy waarnemende afrigter, Calvin Marlin, verwag het. Dit is Ajax se 14de sege van die seisoen, met 3 draws en 5 nederlae uit sy 22 wedstryde tot dusver. Dié uitslag verseker dat die Urban Warriors hulle voorsprong boaan die log met vyf punte vergroot tot 45 ligapunte. Swallows (40 punte) en Uthongathi (38) is die twee spanne kort op Ajax se hakke. Tshakhuma Tsha Madzi­vhandila (35) en Steenberg United (33) is die twee buiteperde wat ook aspirasies koester om die promosie-relegasie-uitspeelreeks te haal. Ajax pak Cape Umoya volgende in ’n derby in die Ath­lone Stadium. Maksimum punte is vir albei spanne van kardinale belang, maar om verskillende redes. Umoya wil uit die relgasiemoeras kom terwyl Ajax sy voorsprong boaan die puntelys wil behou. Dus sal hulle mekaar beslis geen gunsies bewys vir hulle onderskeie doelwitte nie.