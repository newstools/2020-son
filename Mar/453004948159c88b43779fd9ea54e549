DIE Chilli Boys kan ook net nie uit die sop bly as dit by spelers en hulle geld kom nie. Die voormalige Chippa-doelwagter Patrick Tignyemb sê die Chilli Boys het versuim om hom te betaal. Dít is nadat hulle in Desember sy kontrak beëindig het met ’n ooreenkoms dat die klub sy salaris vir ’n sekere tydperk sal betaal. Die Kameroense doelwagter dreig nou om die Chilli Boys na Fifa te neem oor uitstaande betalings. Tignyemb het die klub eers Dispute Resolution Chamber (DRC) geneem nadat Chippa die afgelope twee maande se betalings gemis het. Die SA sokkerspeler-vakbond (Safpu) se adjunk-sekretaris-generaal, Calvin Mo­tloung, het bevestig dat daar probleme tussen Tignyemb en Chippa United is, maar hy weier om meer te sê. Chippa het gereeld gesukkel met uitbetalings. Die laaste probleem was tussen die breier Eric Tinkler en die klub. Intussen het die Chilli Boys glad nie doelwagter-probleme nie. Nadat hulle Tignyemb in die pad gesteek het, het hulle tweede doelwagter, Veli Mothwa, ’n doel gedruk. Hulle het hom ook kaptein gemaak. Tignyemb het met 8 in 14 wedstryde dié seisoen die meeste clean sheets in die PSL.  Hy is een van die groot redes waarom die klub uit die relegasiesone gekom het.