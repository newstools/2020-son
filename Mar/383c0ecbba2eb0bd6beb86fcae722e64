’N SLANGVANGER in Australië is uitgeroep na ’n huis in Queensland waar ’n huisvrou haar boeglam geskrik het vir 4,5 m lange Birmaanse albino-luislang op haar voorstoep, berig UPI. Tony Harrison van die firma Gold Coast & Brisbane Snake Catcher sê die vrou het hom Maandag oor die slang gebel. Harrison het aan CNN gesê die slang is ’n ontsnapte troeteldier, want hy is ’n “gentle giant” en ’n regte “pussycat”. Hy’t bygevoeg hy moes die indringerslang aan die owerhede oorhandig.