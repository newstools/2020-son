IN DIE finale reeks van Fynskrif gaan die Van Wyk-familie deur diep waters. Reeks 3 begin Dinsdag 14 April om 20:00 op kykNET. Lara en Ben moet besluit wat werklik belangrik is vir hulle. Corné leer uiteindelik wat dit beteken om in ’n volwasse verhouding te wees, terwyl Wian ’n onverwagte familielid ontdek. Luke, Bella en Alex skryf matriek en neem hulle eerste tree in die grootmenswêreld, terwyl Dolf besef wat dit beteken om werklik ’n pa te wees. Tussendeur is daar daagliks sake en spoke uit die verlede wat terugkeer. Uiteindelik ontdek die Van Wyk & Vennote-prokureurs dat ’n mens nie in isolasie kan lewe nie en dat jy saam sterker is as alleen.