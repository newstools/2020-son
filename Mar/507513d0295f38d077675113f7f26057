DIE Kaapse Skiereiland Universiteit van Tegnologie (CPUT) is weer gesluit ná studente Dinsdagaand met die polisie en ’n privaat sekuriteitmaatskappy slaags geraak het. Die universiteit het klasse Woensdag stop gesit en personeel gevra om van die huis af te werk as hulle kan. Chulumanco Mihlali Nkasela, van die EFF se studentebeweging, sê die drama het Dinsdagaand begin toe studente op pad was na ’n beplande vergadering om kwessies rakende NSFAS-toelaes, probleme met studenteverblyf te bespreek. Nkasela sê dat studente deur die privaat sekuriteitsfirma, Vetus Schola, gestop is op pad na die vergadering. “’n Rusie het uitgebreek en sommige studente is met rubberkoeëls geskiet,” sê sy. Die universiteit sê hulle het die situasie gemonitor het en toe besluit om kampusse te sluit. Sers. Noloyiso Rwexana, 'n polisiewoordvoerder, sê ’n saak van openbare geweld word ondersoek ná Dinsdagaand se die voorval - News24