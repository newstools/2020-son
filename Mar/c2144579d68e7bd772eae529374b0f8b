NICHOLAS Ninow, die Dros-verkragter, het aansoek gedoen om lof tot appèl teen sy skuldigbevinding en vonnis. Ninow is in September verlede jaar skuldig bevind aan die verkragting van 'n sewejarige meisie in die badkamer van 'n Dros-restaurant in Pretoria. Regter Mokhine Mosopa het hom 'n lewenslange vonnis opgelê. Mosopa het bevind dat Ninwo die meisie tot by die badkamer geagtervolg en haar toe verkrag het. “Die enigste redelike afleiding wat die hof kan maak, is dat die beskuldigde die slagoffer in die speelarea sien speel het, haar gesien badkamer toe gaan, haar gevolg het en haar daarna uitgetrek en verkrag het,” het regter Mosopa tydens vonnis oplegging gesê. Die verkragting het in September 2018 plaasgevind. - News24