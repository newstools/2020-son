NAMATE die corona­virus die wêreld besmet, so is die geldmarkte besig om te crash. Die rand het Maandagoggend kortliks teen amper R17 per dollar gespike. In Saoedi-Arabië het die olieprys met 30% gecrash en ’n prysoorlog heers nou tussen die Opec-lande. Brent-ruolie is met 20% af en kos $35 per vat. Plaaslik is Sasol ook erg geraak, met pryse wat gisteroggend 45% laer was. Die JSE in Johannesburg het met 5% geval en markte in Asië met 6%, terwyl Australië 7% verloor het. Europese en Amerikaanse markte sukkel net so en Wall Street in Londen kry swaar. Nigel Green, ontleder, baas en stigter van deVere­ Group, sê ’n wêreldwye resessie is nou onafwendbaar. Gesluit Intussen het die Voorbereidingskool Gray­ston in Sandton, Johannesburg, vir die dag gesluit­ omdat ’n onderwyser kontak gehad het met 10 mense wat in Italië was. Drie van die groep is positief getoets vir die virus. Teen druktyd gister was daar sewe gevalle in SA aangemeld. Cowan House in Hilton, KwaZulu-Natal, is nog ’n skool wat gister vir die dag gesluit het toe twee ouers van kinders by die skool die virus opgedoen het. In Amerika is 500 gevalle aangemeld en 22 mense is dood. Wêreldwyd is 109 400 gevalle in 95 lande aangemeld en 3 800 mense is dood. – News24; The New York Times