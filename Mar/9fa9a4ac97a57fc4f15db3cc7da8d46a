WIE nie waag nie, wen nie, maar het coach John Dobson dalk die dice met sy veranderinge vir môre se Superrugbywedstryd verkeerd gerol? Die Stormers pak die Sharks in Durban in ’n wedstryd wat sal bepaal wie ná vyf rondes die voorloper in Superrugby se Suid-Afrikaanse afdeling is. Damian Willemse is van losskakel na heelagter geskuif. Jean-Luc du Plessis dra môre die nr. 10-trui. Dillyn Leyds skuif van heelagter na regtervleuel, terwyl Sergeal Petersen van die bank af moet speel. Onder die voorspelers vervang Johan du Toit sy beseerder broer, Pieter-Steph, en Ernst van Rhyn vervang Jaco Coetzee (bank). Salmaan Moerat is ook weer in die beginspan as nr. 4-slot en Frans Malherbe sak op vaskopstut. Die besluit om Willemse heelagter toe te skuif, sal Stormer fans se mond laat oophang. Dobson back al heeljaar dié jongeling as sy losskakel. Trio Dit lyk asof Dobson nou onder die druk geswig het met dié besluit. Die kombinasie onder die losvoorspelers lyk ook na ’n groot waagstuk. Die Sharks se trio van Si­khumbuzo Notshe, Tyler Paul en James Venter lyk ver beweegliker en meer gelaai met die X-faktor as die direkte harde hardlopers Augustus, Du Toit en Van Rhyn. Dobson het gesê: “Die loslootjie het ons kans gegee om na ons spel te kyk en ons wil groei in ander areas sien. “SA derbies is altyd hard en ons sien uit na ’n nuwe uitdaging.” Die spanne: STORMERS – Damian Willemse, Dillyn Leyds, Ruhan Nel, Jamie Roberts, Seabelo Senatla, Jean-Luc du Plessis, Herschel Jantjies, Juarno Augustus, Johan du Toit, Ernst van Rhyn, JD Shickerling, Salmaan Moerat, Frans Malherbe, Scarra Ntubeni, Steven Kitshoff (k). BANK: Chad Solomons, Kwenzo Blose, Wilco Louw, Cobus Wiese, Jaco Coetzee, Paul de Wet, Rikus Pretorius, Ser­geal Petersen. SHARKS – Aphelele Fassi, Sbu Nkosi, Lukhanyo Am (k), André Esterhuizen, Makazole Mapimpi, Curwin Bosch, Louis Schreuder, Si­khumbuzo Notshe, Tyler Paul, James­ Venter, Hyron Andrews, Ruben van Heerden, Thomas du Toit, Kerron van Vuuren, Ox Nche. BANK: Craig Burden, Juan Schoeman, John-Hubert Meyer, Le Roux Roets, Henco Venter, Sanele Nohamba, Jeremy Ward, Madosh Tambwe Die naweek se wedstryde: VANDAG – Chiefs t Hurricanes (08:05); MÔRE – Blues t Lions (05:20); Sunwolves t Crusaders (07:35); Reds t Bulls (10:15); Sharks t Stormers (15:05); Jaguares t Highlanders (23:40).