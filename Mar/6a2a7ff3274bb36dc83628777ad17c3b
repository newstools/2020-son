’N PA van Idasvallei het in die Stellenbosch Landdroshof verskyn nadat sy dogter met kookwater verbrand is. Son het vroeër berig Raylene Jacobs (33) het tweedegraadse brandwonde opgedoen. Sy beweer haar pa, Marthinus Fredericks, het ’n ketel kookwater op haar uitgegooi. Mihlali Majikela, ’n polisiewoordvoerder, het bevestig ’n saak van aanranding is geopen. “Vrydag is ’n 63-jarige verdagte gearresteer. Hy het Maandag verskyn.” Fredericks wou nie kommentaar lewer nie. Die saak teen hom is tot 7 April uitgestel. Son vra verskoning vir enige ongerief wat die koerant Fredericks aangedoen het.