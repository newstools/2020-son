DIE eerste been van Manchester United se wedstryd teen LASK in die Europa League se Ronde van 16 word vanaand agter geslote hekke gespeel. Dit is ’n voorsorgmaat­reël teen die verspreiding van die nuwe corona-virus. Net so sal die tweede been van Chelsea se match teen Bayern Munich in die Champions League se ronde van 16 ook agter geslote hekke beslis word. Dit volg nadat die Duitse regering ’n verbod geplaas het op events waar meer as 1 000 mense teenwoordig gaan wees. LASK het die besluit geneem ná advies van die Oostenrykse regering. United het reeds sy kwota van 900 kaartjies verkoop, maar dié stryd is een van talle Europese wedstryde waar geen fans teenwoordig sal wees nie. Intussen braak Wolves se manager, Nuno Espírito Santo, gal omdat hulle wedstryd teen Olympiacos ook in ’n byna leë stadion gespeel sal word. Santo het versoek dat dit uitgestel word. “As ons moet gaan, sal ons. “Ons stem nie saam nie en is glad nie gelukkig nie,” het dié omgekrapte Portugees aan die Europese media gesê.