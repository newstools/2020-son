PRES. Cyril Ramaphosa het erken dat die virus ’n geweldige impak op die ekonomie kan hê. As ’n buffer teen die siekte is daar ’n solidariteitsfonds op die been gebring om mense te help wie se lewens versteur is deur die virus. Enige een kan ’n bydrae by solidarityfund.co.za maak. ’n Veiligheidsnet vir mense in die informele sektor wie se besighede gaan ly as gevolg van die lockdown, is ook ontwikkel en daar sal later meer details gegee word. Om opeenhoping by betaalpunte te verminder, sal pensioene en disability grants reeds op 30 en 31 Maart beskikbaar wees, terwyl ander grants op 1 April beskikbaar sal wees. ATM’s, retail points of service, poskantore en kontantbetaalpunte sal ook oop wees. ’n Voorstel vir ’n spesiale bedeling vir maatskappye wat swaarkry as gevolg van die virus is ook in die vooruitsig. Dit sluit in betalings vir werkers deur die Tydelike Werknemersverligtingskema om afleggings te vermy. Die Vergoedingsfonds sal werkers betaal wat in die lockdown-fase siek raak van die virus. Ramaphosa het ook gesê daar sal tax subsidies wees van R500 per maand vir die volgende vier maande vir werkers in die privaat sektor wat minder as R6 500 per maand verdien. Dit sal meer as vier miljoen werkers help.