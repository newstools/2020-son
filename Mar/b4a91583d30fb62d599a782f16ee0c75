’N VERMEENDE sekspes­onderwyser van Witbank is Donderdagaand in hegtenis geneem vir die seksuele teistering en aanranding van ’n 16-jarige leerder. Volgens sers. Noloyiso Rwe­xana, polisiewoordvoerder, het hierdie vieslike voorval Woensdag gebeur. “Die 47-jarige man is Donderdag in hegtenis geneem.” Sers. Rwexana sê die man sal Maandag in die landdroshof in Clanwilliam verskyn op die klagte. “Dit het toe ook aan die lig gekom dat hy vir ’n soortgelyke saak in Witbank gesoek word. “Sodra die man Maandag klaar in Clanwilliam hof geloop het, sal hy na Witbank geneem word. “Hy sal dan daar ook in die hof verskyn.” Son het vertroulik verneem die man is ’n onderwyser. Die Wes-Kaapse onderwysdepartement het nog nie op Son se navrae gereageer nie.