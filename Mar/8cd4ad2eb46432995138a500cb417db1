DIE vermeende sekspes-pastoor Timothy Omotoso se verhoor oor rape en mensehandel het gister ’n interessante wending geneem toe die staat gedwing is om sy klagstaat aan te pas. Adv. Nceba Ntelwa, die staatsaanklaer, het saamgestem dat dele van die klagstaat aangepas moes word. Dit volg ná die getuienis van Lerato Msibi, die staat se sleutelgetuie. Omotoso se lawyer, Peter Daubermann, het die hof gevra om die getuie se getuienis wat nie verband hou met die spesifieke inligting in die staat se klagstaat nie, van die hofrekord te skrap. Uitgestel Hy sê Msibi se getuienis en dié van die eerste staatsgetuie, Andisiwe Dike, oorskry die verdere besonderhede wat deur die staat voorsien is. Ná ’n verdaging en verskeie vrae deur regter Irma Schoeman het Ntelwa toe saamgestem dat dele van die staat se saak aangepas moet word. Die saak is uitgestel tot vandag vir Ntelwa om ’n formele aansoek voor te berei sodat die staat se klagstaat aangepas kan word. ’n Rits klagte, waaronder verkragting, seksuele aanranding, mensehandel en rampokkery, staar Omotoso en sy medebeskuldigdes, Lusanda Sulani en Zukiswa Sitho, in die gesig.