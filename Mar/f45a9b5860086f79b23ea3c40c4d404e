MEER as 200 mense, wie nie die regulasies van die lockdown gehoorsaam het nie, is sedert Sondag in Gauteng gearresteer. Lt. Genl. Elias Mawela, 'n polisiewoordvoerder, sê 281 mense is al gearresteer. "Meeste van die mense wie ons gearresteer het, is mense wat nie in hul wonings wil bly nie. Hulle drom saam in die straat en drink. Hulle gaan voort met hul lewe soos normaal," het Mawela aan Talk Radio 702 gesê. Mawela voeg by dat gemeenskappe verstaan wat van hulle verwag word tydens lockdown omdat sommige inwoners oortredings by die polisie aanmeld. "Die meerderheid van mense weet van dié ding, maar daar is 'n groep wat besluit het hulle gaan die regulasies minag," sê Mawela. Kenny Africa, Wes-Kaapse verkeershoof, sê 603 mense in die Wes-Kaap is sedert die begin van die lockdown gearresteer. "Dit lyk of daar steeds mense is wat net nie omgee en wie nie gehoor gee aan die regulasies nie," het Africa gesê. Africa het gewaarsku dat wetstoepassers 'n no-nonsense approach gaan hê. - News24