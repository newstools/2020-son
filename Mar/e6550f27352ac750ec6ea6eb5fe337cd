LEDE van die Grassy Park cop shop was Donderdag 02:00 in Perthweg op patrollie toe hulle ’n man op straat teëkom wat hulle meegedeel het hy’t ’n wit Polo met gewapende mans gesien. Die lede het die kar op die hoek van Oystercatcherweg en Tinkerbirdstraat in New Horizon afgetrek. In die kar het hulle afgekom op ’n Norinco 9 mm-pistool met vyf patrone, ’n magasyn, ’n Vektor 9 mm met 16 patrone en ’n magasyn, asook ’n gaspistool. Vier verdagtes (drie 19 en een 27) is gearresteer op talle klagte wat met onwettige wapens verband hou. Hulle sal in die Wynberg Landdroshof verskyn.