SPEURDERS van die Algoapark Polisiestasie vra die gemeenskap se hulp om twee vermiste mense te help opspoor. Hulle is deur hulle onderskeie families as vermis aangemeld. Volgens kol. Priscilla Naidu, ’n polisiewoordvoerder, het Marlize Doubell (32) haar woning in Dykeweg, Algoapark, op 28 Februarie 2020 verlaat. Volgens haar boyfriend het sy die huis 07:00 verlaat op pad na die kantore van die regshulpraad. Sy het egter nooit terug­gekeer huis toe nie. In die tweede voorval het Bernard Kivedo (38) sy woning in Chevellestraat, Balfour Heights, in Missionvale omstreeks 09:00 op 1 Januarie 2018 verlaat. Volgens sy familie is dit die langste wat hy nog van die huis af weggebly het. Die polisie se tolvrye Stop Misdaadnommer kan ook gebel word by 08600 10111. Inbellers kan ook sy of haar naaste polisiestasie bel. 