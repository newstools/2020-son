Liewe Antie Mona EK STAAN op trou met ’n ongelooflike man. Hy is ’n wonderlike pa vir ons seuntjie en hy aanbid die grond waarop ons loop. Antie, hy is alles wat ’n mens in ’n man soek. Die ding is hy werk uit die land uit en ons sien hom elke twee weke net vir ’n naweek. Hy was nog nooit ontrou nie en het my nog nooit verneuk nie. Ek het nou onlangs uitgevind hy het nog ’n ander kind by ’n meisie by een van die plekke waar hy gewerk het. Hy wil nie daaroor praat nie en sê net hy is miskien nie die kind se pa nie en dat dit in die tyd gebeur het toe ons nie saam was nie. Maar die kind lyk nes ons seuntjie. Dit pla my, want ek weet nie of die kind in ons verhouding verwek is nie. Ek is nou onrustig. Moet ek alles net so los? Die kind is ver weg en hy stel nie in hom belang nie. Moet ek aangaan met my lewe of moet ek die mense nader wat sê dit is sy kind? Help asseblief. –Bride 2 Be, Whats­App Daar is mense wat sal sê dat jy dinge so moet los want dit is nie jou business nie. Maar dit ís jou besigheid, want as jy die dag met hierdie man trou, gaan dit jou ook affekteer. En, liefie, Antie kan anyway nie sien hoe jy voor die kansel kan gaan staan en ewige trou aan ’n man sweer met al hierdie onbeantwoorde vrae in jou kop nie. ’n Kind is nie iets wat jy op ’n vullishoop gooi en vergeet nie. ’n Pa maak nie so nie. As hy die pa is, moet hy sy verantwoordelikhede nakom. Ek gee regtig nie om wat tussen hom en die seuntjie se mammie skeefgeloop het nie, maar hy kan nie die kind hiervoor punish nie. ’n Vaderskapstoets kan once and for all die waarheid blootlê. Hoekom doen hy nie so iets nie? Antie weet nie, dalk was hy nog altyd wonderlik met jou en julle seuntjie, maar daar is niks wonderliks aan die manier hoe hy hierdie situasie hanteer nie. Jy sal nie ’n lekker huwelik hê tensy al jou vrae beantwoord is nie. Dring op die waarheid aan voordat jy jou verbind aan ’n man wat vol question marks is. Liewe Antie Mona MY NAAM is D, ek is van Kraaifontein en is 17 jaar getroud. Die eerste paar jaar was alles orrait, want my man het nie gedrink nie. Ek ook nie. Maar toe ontmoet hy vriende wat ek van geen kant af ken nie. Toe begin drink hy. Ek het twee seuns vir wie ek alleen moet werk. Hy het heeltemal verander. Hy pay weekliks en ek elke 25ste van die maand. Hy koop nie ’n stukkie kos nie. Ek is sieklik en op behandeling. Ek sal die huis rus-rus skoonmaak. Dan kom hy elke Vrydag met sy vriende na die huis toe wat ek so swaar aan die kant gekry het. Dan word daar gedrink en gedans tot die next oggend toe. Dan moet ek opstaan en weer van voor af skoonmaak. Ek moet by my vriende vir my kinders iets gaan vra om te eet. Hy sal eers die Saterdag as hy uit die werk uit kom vir die kinders vis en chips koop om te eet. Antie, ek is moeg. Al wat my man wil doen, is drink. – D van Kraaifontein, WhatsApp Ai, as ’n mens ook maar f*kk*l gewoond is nie en laat in jou lewe paartie agterkom, is dit ’n opdraande stryd vir ander. Hy consider nie eens jou gesondheid nie en dra nie ’n sent tot julle huishouding by nie. Dink hy dan ’n vis en chips parcel maak als in die lewe reg? En verder kom suip daai mooiweersvriende geld uit wat bedoel is vir jou en die kinders. Vrou, die Here hoor my, jy kan nie langer hierdie dinge entertain nie. Dis tyd dat jy jou voet dwars sit. Moenie weer op ’n Vrydag huis skoonmaak nie. As hulle nog so lekker die middag daar inkom met hulle drank, dan smyt jy dit by die voordeur uit dat dit doer waai. En die Maandag sit jy vir hom ’n moerse paar klippe op sy brood in werk toe. Jy maak so elke Vrydag en Maandag tot dinge in jou huis verander. As jou klippe opraak, dan gaan kry jy klippe by jou neighbours. Maar jy volhard met hierdie plan tot daar verandering in sy lewe kom en sy vriende besluit om iemand anders se huis ’n suikerhuis te maak.