SASSA het ook nou verskeie maatreëls in plek gestel met betrekking tot uitbetalings aan die begin van die maand. Hulle raai mense aan om nie die eerste dag van uitbetalings geld te gaan trek nie om lang lyne en kontak met ander te vermy. Sassa het Donderdag gesê die geld sal nie verdwyn nie en mense moet eerder wag as om sommer die eerste dag van uitbetalings te gaan. Alle ICROP-programme word ook onmiddellik opgeskort, aangesien die meeste van die uitreikprogramme deur meer as 100 mense onder andere kinders en bejaardes  bygewoon word. Plaaslike kantoorbestuurders sal toesien dat die toegelate getal per dag-reël nagekom word sodat hoogstens 100 mense op 'n slag bedien word. Die nommer sal afhang van die grootte van die wagarea. Die getal wat toegelaat word, moet voorsiening maak vir 'n ruimte tussen kliënte en voldoende ventilasie. Kliënte word aangeraai om eerder Sassa en die poskantoor te bel op hul tolvrye nommers vir navrae. 