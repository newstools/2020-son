GREENWOOD Athletic het Saterdag op Solostraat-sportveld sonder veel moeite Ocean View met 3-0 kafgedraf om drie waardevolle punte in te samel. Dit was in ’n Safa Cape Town Derde Liga-wedstryd die afgelope naweek.. Die Ocean View-span het danksy twee uitstekende moves deur Nathaniel Jeftha (in die 22ste en die 67ste minuut) die pad na die doelhok oopgevlek, maar Cole van Coller en Dillon Gertse het elke keer windskeef gekorrel. Die verspeelde kanse het die besoekers uiteindelik duur te staan gekom. Die nederlaag moet ’n eye- opener wees vir die span van Ocean View om minder te foute maak, asook om meer klinies te wees met sy afronding. Greenwood se top-doelskieter, Nathan “Ore” Brown, het weer sy hand opgesteek. Ore was ook oorbluf met sy twee doele in die wedstryd. Tevin Horne het ook sy naam op die telbord gekry in die eerste helfte. Wat die ligapunte betref, het Greenwood tot die vierde plek opgeskuif. Noppies Intussen het Silver Spurs, die huidige voorloper, teen Matroosfontein FC (8 ligapunte ná 14 wedstryde) op Hickory Road in Athlone met 2-1 geseëvier. Spurs se breier, Russell Davids, was in sy noppies met die result. Davids sê hulle veg hard om hulle top levels te behou. Hulle spog met 23 punte ná 15 wedstryde. Ocean View is in die 10de posisie met 19 punte ná 15 kragmetings. Crystal Palace en Silver Spurs het die naweek op die Greens in Manenberg met 2-2 gelykop gespeel. Woodlands United het tot die boonste plek op die punteleer geskuif – 29 punte ná 15 wedstryde – toe hy Sondag op Malta Park Cape Town City met 3-1 uitgestof het. Hanover Park FC het Sondag op sy tuisveld, Downberg Road, nog drie punte ingeoes. Dit was toe hy in ’n riller-stryd wat nege doele opgelewer het Nova Nacional “Blue Diamonds” met 5-4 verslaan het.