DIE departement van korrektiewe dienste (DKD) het met 'n ondersoek begin ná 'n video die ronde begin doen het van gevangenes wat wyn in hul selle drink. Singabakho Nxumalo, woordvoerder van die DKD, sê die gevangenes van 'n tronk in Mdantsane is reeds geïdentifiseer en dat hul selfone tydens 'n soektog gekonfiskeer is. Nxumalo sê die oortreders is ook geherklassifiseer en sal van hul voordele verloor. Ronald Lamola, minister van justisie en korrektiewe dienste, het op 
Twitter gesê die herklassifikasie beteken dat hulle na 'n maksimum-tronk
 oorgeplaas word en dat dit hulle sal affekteer wanneer hulle vorentoe in aanmerking vir parool gaan kom. In die video speel musiek in die agtergrond terwyl sommige inmates besig is om wyn te drink. Slimfone kan ook in die video gesien word terwyl sommige van hulle op die musiek dans. Nxumalo sê die ondersoek is om vas te stel hoe die gevangenes toegang tot selfone en klere gekry het. "Die departement gaan geen steen onaangeraak laat in hierdie saak nie omdat dit 'n ernstige sekuriteitsbreuk is," sê hy. - The Citizen