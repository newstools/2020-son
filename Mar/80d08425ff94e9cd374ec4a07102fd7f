NOU het die lockdown met mening ingeskop. In die aanloop tot hierdie drastiese maatreël het mayor Dan Plato die volgende aankondigings gedoen: Inwoners word gevra om eerder hulle navrae per SMS, e-pos of aanlyn te doen. Dienste word beperk tot water, sanitasie, vaste afval en heraansluitings. Die call centre sal egter nog 24/7 in werking bly vir navrae oor essensiële dienste. Kontakbesonderhede: Ál dienste vir elektrisiteitsake wat beskikbaar is, is die voorste linie-reaksiespan vir netwerk-foute en breakdowns. Herstelwerk sal net gedoen word as dit vanuit ’n veiligheidsoogpunt nodig is. Straatligte sal net herstel word as dit as ’n veiligheids­risiko beskou word. Foute en noodgevalle: Inwoners wat prepaid elektrisiteit koop, kan dit doen via hulle selfoon of aanlyn. Maar registreer eers op een van die volgende websites: Geen elektrisiteitsmeterlesings sal gedoen word nie. Rekenings sal uitgewerk word volgens die hoeveelheid krag wat gebruik is oor dieselfde tydperk in 2019. Ná die lockdown sal normale rekening-berekenings hervat word. Toetssentrums vir lisensies sal almal toe wees. Mense met afsprake vir leerlinglisensies tydens die lockdown-tydperk sal gekontak word met ’n nuwe datum vir hulle toets. Enige een wie se lisensie teen die einde van Maart verval, sal ’n kwytskelding kry. Die Stad Kaapstad se voertuigregistrasie- en -lisensiekantore sal ook toe wees. Alle kantore waar kontantbetalings vir munisipale rekenings gedoen word, sal toe wees. Inwoners moet asseblief nog rekeninge betaal deur EFT- of aanlyn opsies waar moontlik. As daar enige navrae is: EasyPay.co.za of PayCity.co.za Rekeninge sal gebaseer wees op beramings vir hoeveel jy verbruik het in dieselfde tydperk verlede jaarin. Alle kantore vir behuisingsdienste sal gesluit wees. Behuisingsprojekte sal ook gestaak wees. Net sekere noodbehuisingsdienste sal voortgaan, soos byvoorbeeld vir ’n gebarste waterpyp. 063 299 9927