DIE nasionale lockdown ten spyt is ’n jong man die afge­lope Sondag koelbloedig in Helenvale in die Baaise Nor­therns afgemaai. Volgens kol. Priscilla Naidu, ’n polisiewoordvoerder, was die slagoffer Broznay Wind­vogel (19). Hy het omstreeks 07:00 sy woning in Bramlin Markmanstraat verlaat om hoender by ’n spaza shop te gaan koop. Sy sê vermoedelik was daar toe ’n onderonsie tussen hom en die verdagte. Ondersoek Windvogel is een keer in die lae rug geskiet. Hy het op die toneel aan sy besering beswyk. Die polisie ondersoek nou ’n moordsaak. Enigeen wat die polisie in hulle ondersoek kan help, word gevra om AO Neil Hendricks by 041 402 2018 by die Gelvandale Polisiestasie te bel. Hy kan ook bereik word deur 082 442 1816 te bel. Alle inligting is streng vertroulik. Inbellers het ook die reg om anoniem te bly as hulle wil.