’N MAN wat na bewering sy lewensmaat met ’n mes in die nek gesteek het, sal dié week in die Knysna Landdroshof formeel aansoek doen om borgtog. Gevandré Jantjie (30) is aangekla van die moord op die 45-jarige Mercia Kleinbooi. Volgens sers. Christo­pher Spies, polisiewoordvoerder, is die moord laas Sondag 00:50 gepleeg. “Volgens die voorlopige ondersoek blyk dit dat die twee ’n onderonsie by Kleinbooi se huis in Kanonkop, Concordia, in Knysna gehad het. Aangekeer “Kleinbooi is toe in die nek gesteek. Sy is op die toneel dood.” Jantjie is toe later by sy huis aangekeer vir die moord. Hy het reeds in die landdroshof verskyn en is steeds in aanhouding. Die saak is Vrydag uitgestel tot 18 Maart vir ’n formele borgtog-aansoek. “Die saak word nog ondersoek,” voeg Spies by.