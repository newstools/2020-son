CHARLES Booysen (53), ’n bekende inwoner van die Strand, is dié naweek in die woonbuurt Casablanca vermoor. Volgens die polisie het die voorval Saterdagoggend 01:00 in Sercor-rylaan naby die civic plaasgevind. Booysen se seun was glo in ’n stryery met iemand betrokke. Hy het probeer om tussenbeide te tree en is toe met ’n mes in sy nek gesteek. Hy het op die toneel beswyk. Die verdagte is aan die polisie bekend. Hulle het hom verskeie kere sy huis gaan soek, maar kon hom nie vind nie. Mense met inligting word versoek om lt.kol Franklin Plaatjies by 082 469 3359 te bel.