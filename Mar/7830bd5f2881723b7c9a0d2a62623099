'N POLISIEMAN wat maar net vir drie maande in die job was is saam met 'n vriend in sy kar in Mfuleni doodgeskiet. Die voorval het Donderdagaand gebeur toe konst. Thobinceba Xhontelo (25) met sy voertuig in Bardale in Mfuleni stilgehou het. Die insittendens van 'n voertuig, wat Xhontelo geagtervolg het, het toe op hom losgebrand. Sy 24-jarige vriend is op pad hospitaal toe dood. 'n 32-jarige vrou, wat ook in die kar was, is in die been geweond en is in die hospitaal opgeneem. Xhontelo het by die Kuilsrivier-polisiestasie gewerk. Xolisa Matakata, Wes-Kaapse kommissaris, het haar medelye met Xhontelo se familie en kollegas gedeel. - News24