DIE polisie in Limpopo is opsoek na die verdagtes in 'n moordsaak nรก die verbrande lyke van drie mans gevind is. Volgens die provinsiale polisiewoordvoerder, brig. Motlafela Mojapelo, vermoed die polisie dat die oorledenes eers erg aangerand is in die bos rondom Naganeng voordat hulle verbrand is. Volgens hom is verskeie klippe rondom die toneel gevind. Die polisie is deur 'n verbyganger ingelig oor die voorval en het met nooddienste na die toneel gegaan. Met hulle aankoms het die polisie die lyke van drie mense, tussen die ouderdom 20 en 31, ontdek wat onherkenbaar verbrand is met 'n uitgebrande Hyundai-trok langsaan. News24 