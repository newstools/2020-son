JY SAL nie meer Sjava se naampie sien op die lys kunstenaars wat op vanjaar se Kaapstadse Internasionale Jazzfees gaan optree nie. Ek het julle mos gister vertel die musikant se eksmeisie Lady Zamar het hom van verkragting aangekla. Luidens die hofdokumente het die voorval op 9 September 2017 gebeur nadat hulle by die Royal Heritage Festival in Limpopo opgetree het. Hulle twee het glo saam in een bed geslaap. Hy het wakker geskrik en haar begin soen en sy het hom teruggesoen. Hy het haar klere uitgetrek en sy het stilgebly. Sy het toe orale seks op hom gedoen en hy het daarna ’n kondoom aangesit en hom aan haar opgedwing. Die organiseerders van die fees op 27 en 28 Maart neem kennis van dié ernstige klag en daarom is hy van die line-up afgehaal. Die organiseerders het die nuus op Twitter bekend gemaak. “Weens die erns van die bewerings teen Sjava het die bestuur van die fees Sjava se perform­ance uit die line-up van die CTIJF gehaal.” Lady Zamar is een van die headline acts op die jazzfees.