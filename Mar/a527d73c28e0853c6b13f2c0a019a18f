DIE Suid-Afrikaanse Polisiediens het ’n wetlike plig om misdaadverwante klagte op te volg en strafregsake te ondersoek wat aangemeld word. Só sê die polisie in ’n verklaring nadat inwoners van Humansdorp Sondag hulle misnoeë uitgespreek het oor dienslewering deur die manne in blou. Luidens die polisieverklaring was dié vergadering maar een van vele community engagements wat die polisie­bestuur met die gemeenskap hou. Daar is verskeie platforms, onder meer die gemeenskapspolisiërings­forums, sektor-misdaad­forums en gemeenskaps­interaksies. Die doel van dié platforms is om sterk bande met in­woners te bevorder en die gehalte van diens te bepaal wat die polisie lewer. Luidens die verklaring word daar tydens hierdie engagements ook wenke gedeel vir die veiligheid van die gemeenskap. Op Sondag 8 Maart se meeting is generiese worries oor swak dienslewering opgehaal. Die meeting is bygewoon deur onder andere kol. Simon Swarts, bevelvoerder van Humansdorp se polisie. Swarts het inwoners wat swak dienslewering ervaar, gevra om sulke voorvalle in detail by hom aan te meld sodat hy dit kan opvolg. Wag Die versoek is veral gerig aan mense wat beweer die polisie skenk nie aandag aan hulle klagte nie. Tot nou het nog net één inwoner ’n formele klag gelê. Dié saak word ondersoek. Volgens die polisie moet die inwoners nie vir ’n openbare vergadering wag as hulle bekommernisse oor swak dienslewering het nie. Hulle moet sulke voorvalle onmiddellik by hulle stasiebevelvoerder aanmeld. Nog iets wat opgehaal is, is die voorval waarin Cherman Jeneke (17), Keanu Ferreira (18) en Geraldine Bambi (14) noodlottig gewond is. ’n Verdagte, Justin Damons (22), in hegtenis geneem. Hy het reeds in die Humansdorp Landdroshof verskyn. Die saak is uitgestel tot 1 April vir ’n formele aansoek om borgtog. Die verslag lees voorts die cops is op die spoor van ’n tweede verdagte. ’n Inhegtenisneming word binnekort verwag. Die polisie het ook hulle kant gestel oor die dag toe die klagte oor die skietvoorval ontvang is. Volgens hulle het die patrollievoertuig die toneel in ’n bevredigende tyd bereik. Die verslag lees voorts die polisie doen gereeld patrolliewerk in die omgewing van Humansdorp. Verlede maand is vier sake oopgemaak wat verband hou met die besit van gevaarlike wapens. Hierdie wapens is gekonfiskeer en die sake word ondersoek. Die polisie moedig inwoners aan om met hulle saam te werk in die fight teen die vlaag misdaad. Bel Die publiek word voorts gevra om misdaadaktiwiteite in hulle area aan te meld. Mense met wenke kan die cops se Stop Misdaadnommer, 08600 10111, bel. As mense nie wil bel nie, kan hulle gebruik maak van die app My SAPS.