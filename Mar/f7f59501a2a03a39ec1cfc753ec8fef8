KAPENAARS gebruik die laaste paar dae voor die nasionale lockdown begin om op die strand te gaan relax. Dis nou ondanks die Kaapse mayor, Dan Plato, se aankondiging vandeesweek dat alle strandverwante aktiwiteite verbode is. Pogings Plato het gesê dit is in lyn met ander stede in die land wat reeds hulle strande gesluit het ingevolge pres. Cyril Ramaphosa se opdragte dat sosiale kontak ingeperk moet word. Die president het vroeër gesê daar is voorlopig ’n verbod op byeenkomste van 100 mense of meer. Maatreëls soos dié is deel van pogings om die getal infeksies met die corona-virus te beperk. Die nasionale minister van gesondheid, dr. Zweli Mkhize, het gisteroggend gesê landwyd is 709 mense reeds positief getoets. Plato het gesê watergebaseerde strandaktiwiteite soos swem, recreational visvang en surfing is verbode. “Wetstoepassers sal ontplooi word om te verseker dat die restrictions gevolg word,” het hy gesê. “Lifeguards sal by die strande vertoef om die wetstoepassers te help. “Daar sal nie flags wees nie, want ingevolge die nuwe regulasies sal daar nie meer vasgestelde swemareas wees nie.” Plato het ook gesê: “Hoewel ons laas week ’n beroep op die publiek gedoen het om nie strande te besoek nie, het ons ’n toename in strandgangers gesien. Die toename is as gevolg van die feit dat ander openbare plekke (ná Ramaphosa se aankondiging) gesluit het.” Son het egter die afgelope twee dae gesien hoe som­mige Kapenaars ten spyte van dié aankondiging nog beach toe gaan. By Monwabisi het strandgangers gisternamiddag nog alte lekker geswem. Die vorige dag was mense in die Strand ook met ’n verskeidenheid beach-aktiwiteite besig. Op Son se besoek aan dié twee strande was daar geen wetstoepassers of lifeguards te sien nie.