'N EVALUERING van die polisie se elektroniese dossierstelsel, waarvan die implementering daarvan in 2017 meer as R613 miljoen gekos het, wys dat dit nie doeltreffend gebruik word nie. Die evaluering is laas jaar tussen Julie en September deur die departement van gemeenskapsveiligheid gedoen waartydens die standaardbedryfsprosedures van elf stasies in die provinsie gemonitor is. Die doel van die evaluering was om die stand en bestuur van die dossierstelsel vas te stel met die doel om 'n veiliger Wes-Kaap te verseker. Die volgende bevindings is gemaak: 90,9% van die amptenare met die dossierstelsel werk, is nie vooraf goedgekeur om sensitiewe inligting te hanteer nie. 72,7% van die speurders is nie ten volle opgelei om die stelsel te gebruik nie. 62,9% van die dossiere het vanaf die stelsel verdwyn sonder dat enige dissiplinêre stappe geneem is. 14,3% van die dossiere raak in die hof weg Albert Fritz, Wes-Kaapse minister van gemeenskapsveiligheid, sê soos dit nou staan is daar 'n wanbestuur van inligting vanaf die oomblik dat 'n polisiebeampte 'n dossier saamstel regdeur tot wanneer 'n persoon op parool vrygelaat word.