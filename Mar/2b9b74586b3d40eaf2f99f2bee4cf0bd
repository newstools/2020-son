JOE Marler se “balpeutery” in ’n Sesnasies-rugbywedstryd het op hom gebackfire. Dinge het nou so erg geraak dat die loskopstut van Engeland dit oorweeg om onmiddellik op te hou rugby speel. Dit volg nadat hy Alun Wyn Jones, kaptein van Wallis, se geslagsdele in ’n Sesnasies game gegryp het. Mail on Sunday het gister berig dat die reaksie op die voorval die stut van Engeland en die Britse en Ierse Leeus erg ontstel het. ’n Groot ophef is oor die saak gemaak. Hy is boonop in ’n tugverhoor vir 10 weke geskors vir sy aksies. Die coronavirus lockdown het Marler meer tyd gegee om oor sy situasie na te dink. Hy is nou nie meer so seker of hy weer na die spel wil terugkeer nie. Marler is vir tien weke geskors ná sy bisarre daad wat in Engeland se Sesnasies-sege oor Wallis op Twickenham plaasgevind het. ’n Tugpaneel het hom skuldig bevind aan ’n gebrek aan goeie sportmangees omdat hy sy opponent se geslagsdele gegryp, gedraai en gedruk het. Hoewel Marler aanvaar dat hy ’n fout begaan het, glo hy nie dat dit ’n rooikaart werd was nie. Die paneel het bevind dat die oortreding ’n skorsing van 12 weke verdien het. Dit is egter na 10 weke verminder weens versagtende omstandighede. Marler se goeie karakter en die berou wat hy getoon het, is in ag geneem. Die voorval het veroorsaak dat Marler meedoënloos in die sosiale media aangeval is. ??Die 29-jarige loskopstut is gedwing om sy Twitter- en Instagram- rekening te sluit. Hy oorweeg dit nou om geheel en al van die sport af weg te stap, hoewel hy nog ’n jaar op sy kontrak met Harlequins oor het.