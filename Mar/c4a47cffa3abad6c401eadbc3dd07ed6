SOCIAL grants vir April gaan weens die Corona-virus vroeër uitbetaal word. In ‘n verklaring sê Sassa: “In ‘n poging om die risiko van Covid-19 infeksies deur opeenhoping van handelaars en banke te verminder gaan ouderdomstoelae en ongeskiktheidstoelae vroeër betaal word.” Pleks van 1 April sal bejaardes en persone met gestremdheid se toelae op 30 Maart betaal word.  Alle ander toelae, soos kindertoelae, sal nog op 1 April betaal word. “Dis belangrik om te beklemtoon dat die betaling op die eerste twee dae is vir bejaardes en mense met gestremdheid. “Sodra die geld in die rekening betaal is, bly dit beskikbaar vir die begunstigde om enige tyd en enige plek te kry. Daar is geen rede om al die geld op eenslag te onttrek nie.” 