HAKER is dié naweek die Blitsbokke se vinnigste man, Angelo Davids, se voorland. Neil Powell (afrigter) het besluit om Davids van vleuel na haker te skuif vir die naweek se Wêreldreeks se sewesrugbytoernooi in Vancouver, Kanada. Die Suid-Afrikaners tree dié naweek as die verdedigende kampioene aan. Om die span vars te hou en die manne ’n nuwe ingesteldheid te gee ná hulle sukses in Los Angeles, het Powell ’n paar posisionele skuiwe gemaak. Veelsydigheid Davids se skuif na haker vorm ook deel van Powell en sy afrigtingspan se planne om die spoedvraat se veel­sydigheid te ontwikkel. In ander veranderinge het Powell besluit om JC Preto­rius te rus deur hom die reserwe te maak in die Vancouver-toernooi. Mfundo Ndhlovu, reserwe in die Los Angeles-toernooi, gaan nou speelkans kry. Hy is nie in die vorige toernooi benodig nie.