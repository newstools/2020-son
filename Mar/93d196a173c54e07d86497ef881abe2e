DIE Hawks in Limpopo is op die spoor van ’n man wat ’n polisieman na bewering met ’n panga doodgekap het. Die speurder het ’n saak van verkragting teen die man ondersoek nadat ’n 17-jarige familielid hom daarvan beskuldig het. Volgens kapt. Matimba Maluleke het AO Thinandavha Stan­ley Mudau (52) die slagoffer Sondag bygestaan nadat die aanval plaasgevind het. Mudau was verbonde aan Thohoyandou se eenheid belas met gesinsgeweld, kinderbeskerming en seksoortredings. Uitgepluk Mudau het die slagoffer by sy kantoor ontmoet. Hy het haar toe na die polisiestasie geneem om ’n klag te lê. Maar op pad soontoe het hulle verby die verdagte, Simon Matakura, se plek buite Thohoyando gery. Daar het die verdagte na bewering ’n panga uitgepluk en Mudau doodgemaak. Hy het na bewering ook die slagoffer ernstig beseer. Sy is in die plaaslike hospitaal opgeneem. –News24