DIE grootste godsdienssaamtrek wat Suid-Afrika jaarliks in die Paasnaweek beleef – die Zion Christian Church (ZCC) se byeenkoms in Moria in Limpopo – is weens die Covid-19-pandemie gekanselleer. Miljoene mense van oor die land heen reis elke jaar in die Paastyd soontoe. The South African berig die ZCC het dié besluit geneem juis omdat hy besef hoe groot die gevaar vir besmetting is as massas pelgrims byeenkom. Alle kore, kerkdienste en byeenkomste van die ZCC is tot nader kennisgewing gekanselleer. Die massabyeenkoms sou van 10 tot 12 April plaasgevind het. Daar is bereken dat tot soveel as vier miljoen pelgrims vir die Paasfees in Moria sou saamtrek. Die kerk meen egter dis raadsaam om by pres. Cyril Ramaphosa se maatreëls te hou. OM DIE korrekte inligting oor die virus te kry, is hier ’n lys nommers om te kontak en websites om te besoek: Belangrike kontaknommers: Alle lyne is 24/7 oop.