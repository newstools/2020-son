DOKTERS in Zimbabwe se staatshospitale staak oor ’n gebrek aan beskermingstoerusting teen Covid-19. Hulle sluit hulle by duisende verpleegsters aan wat dié week uitgestap het. Tapiwa Mungofa, tesourier van Zim se hospitaaldoktersvereniging (ZHDA), sê hulle vra ekstra beskerming en tot tyd en wyl dít uitgesort is, onttrek hulle hul dienste landwyd. Sowat 15 000 verpleegsters in hospitale het reeds Woensdag begin staak oor die gebrek aan beskerming teen die virus asook ’n tekort aan water. – AFP