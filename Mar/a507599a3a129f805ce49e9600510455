“ONS gaan terug na ons beginsels ... die liefde wat ons vir mekaar het.” Só vertel past. Kevin Booysen van die groep Dumisani. “Hierdeur sal die wêreld sien dat ons die Here se dissipels is. “Die kerk moet wakker skrik en weer tasbaar word in ons gemeenskappe, want die nood is groot,” sê Booysen. “Daarom het ons besluit om sukkelende gemeentes te help met die uitbreiding van God se koninkryk. “Die oplossing vir die land se krisis is gebed. Ons moet nederig word voor die Here en ons bekeer, dan sal die Here ons land genees.” Die groep is tans betrokke by die His Century Church in ’n plakkerskamp in Heinz Park, Mitchells Plain. Booysen sê hulle is opgewonde dat hulle binnekort die kerk se dak gaan opsit. Vandag bied Dumisani sy Back2Church-konsert in die Petra Life Centre in Rocklands, Mitchells Plain aan. Die tyd is 18:00 en kaartjies kos R50. Die gaskunstenaars is Chedrico Mankopan, Joseph Bergh, Timothy Riegers, Soldiers of Christ, Ronald Bailey Project en Divine Grace. Bel 076 171 2318 of 072 073 5089 vir meer inligting.