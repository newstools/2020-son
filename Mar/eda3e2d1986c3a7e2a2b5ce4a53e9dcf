CAPE Town City se verdediger Taariq Fielies is vol vertroue alles sal regkom in die business end van die Premierliga-seisoen – en voeg by hulle treurmare is ’n toets van hulle karakter. Die Citizens beleef tans ’n roller-coaster-seisoen, veral met die aankoms van Jan Olde Riekerink nadat Benni McCarthy die trekpas gekry het. Stempel Met ag wedstyde oor beklee City die 12de posisie. Na onder is hy net 4 punte weg van die relegasiemoeras en na bo 7 punte weg van ’n posisie onder die top-ag. Fielies meen dis vanselfsprekend dat hulle Nederlandse coach tyd nodig het om sy stempel af te druk. Hy sê die spelers doen ook hulle bes om by Olde Riekerink se plan in te val. “Die vorige twee seisoene was dit goed en alles het glad verloop, maar dis nou harde en uitdagende tye en ons sal moet roll met die punches,” het Fielies verduidelik. “Dis nou ’n ware toets van ons karakter om te kyk hoe ons kan respond, want almal se oë is op ons om ons reg te ruk. Druk “Dis nie dat ons baie sleg speel nie. Die uitslae kom net nie,” het die 27-jarige Kapenaar bygevoeg. City verwelkom die negende geplaaste Bloemfontein Celtic Sondag vir ’n ligastryd in die Athlone Stadion. Fielies meen drie punte daar is ononderhandelbaar. “Dit bring ons weer in striking distance van die ander spanne en dis belangrik om druk op hulle te hou. “Maar ons gaan die fans se support kort om ons oor die wenstreep te help kom. So, stiek yt.”