DIE biologiese pa van 'n 14-jarige seun is gearresteer nadat hy Sondag die kind na bewering met geweld uit sy ma se huis in Pretoria gevat het. Die voorval het tydens die eerste dag van lockdown gebeur. Die regering het dit duidelik gemaak in die regulasies van die lockdown dat kinders moet bly waar hulle was toe die lockdown begin het. Lindiwe Zulu, minister van maatskaplike ontwikkeling, het Saterdag tydens 'n interministeriële inligtingsessie gesê volgens die nuwe regulasies is die beweging van kinders tussen twee ouers verbode. Hlengiwe Mkhize, adjunkminister in die presidensie, het na die voorval gesê sy is bekommerd oor klagte van ontvoering van kinders.- News24 