DIE Kaapstadse stadsraad het weens Covid-19 sy geriewe vir die publiek gesluit. Dan Plato, mayor van Kaapstad, sÃª: "Ons hou die situasie dop om te evalueer en sal die publiek inlig oor enige veranderinge." Onder die fasiliteite wat gesluit is, is publieke swembaddens, kampeerplekke, museums, kunsentrums, gemeenskapsale, ontspanningsentrums, stadiums, reservate, braai- en piekniekplekke, sportvelde van die stad en natuurreservate. Biblioteeksure is ook verminder met slegs die basiese dienste wat gebied word. Die aantal persone wat in die biblioteek toegelaat word sal ook streng beheer word. Volgens Plato sal begrafplase oop bly. Inwoners word wel aangeraai om besprekings te maak en te kyk na die aantal persone wat tydens die begrafnis by die graf is. "Ons vra mense ook om by die vasgestelde tye te hou. "Die stad se kantore, verkeersdepartement vir bestuurslisensies en die behuising en beplanningskantore bly ook voorlopig oop." 