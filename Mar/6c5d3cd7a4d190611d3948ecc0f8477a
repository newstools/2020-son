LEDE van die Mountweg-misdaadvoorkomingseenheid het ’n verdagte in hegtenis geneem nadat hulle ’n vuurwapen in sy besit gevind het. Kapt. Sandra Janse van Rensburg, ’n polisiewoordvoerder, sê gister om en by 10:50 het die lede in North Street, Noordeinde, gery. Hulle het vier mans in hulle rigting gesien stap. Sy sê die lede het stilgehou toe hulle sien die mans tree verdag op. Janse van Rensburg sê toe die voertuig stilhou, het een van die verdagtes begin hardloop. Een van die lede het hom agternagesit en vasgetrek. Toe die ander drie mans deursoek is, is ’n Taurus .38 Special by een gevind. Die rewolwer se reeksnommer was afgevyl. Die verdagte is in hegtenis geneem op ’n klag van die onwettige besit van ’n vuurwapen en ammunisie. Hy verskyn eersdaags in die landdroshof in Port Elizabeth. Hy is 25 jaar oud. Brig. Ma­rius Groenewald, stasie­bevelvoerder, het die lede geloof vir hulle alertness terwyl hulle besig was om hulle pligte uit te voer. Groenewald sê die area waarin die mans geloop het, is ’n baie besige sakegebied. Volgens Groenewald het die re­covery van die vuurwapen gelei tot die moontlike voor­koming van ’n misdaad.