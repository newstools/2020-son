MAGDALENE TITUS, die vrou van die vermoorde soldaat stafsersant Preston Titus, en haar mede-beskuldigde, die huurmoordenaar Justice Mooi is Dinsdagmiddag in 'n stampvol landdroshof op Oudtshoorn beide lewenslank tronk toe gestuur. Regter Nolwasi Mabindla-Boqwana het die twee ook tot drie jaar vir regsverydeling gevonnis. Tydens vonnisoplegging het sy gesÃª: "Sy kon geen wesenlike omstandighede sien waarom daar van die minimum vonnis van lewenslank afgewyk moet word nie." Titus en Mooi is in November verlede jaar aan moord en regsverydeling skuldig bevind. Hulle twee mede-beskuldigdes, Natasha Stuurman en Maithembe January, is vrygelaat. Titus en Mooi se regsverteenwoordigers het beide aangedui dat hulle 'n aansoek tot appel teen die skuldigbevinding en vonnis gaan indien. 