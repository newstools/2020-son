WAYNE Arendse, Mamelodi Sundowns se defender, beweer hulle is soos “wounded animals” wat bloed soek. Dis omdat die Brazilians redemption soek nadat Al Ahly hulle Sondag met ’n 3-1 aggregate uit die kwarteind van die CAF Champions League­ geboender het. Die verdedigende kampioen verskuif nou sy fokus na die Premierliga waar hy Stellenbosch Woensdag in die Kaap pak in ’n Dawid teen Goliat-sryd. En volgens Arendse is dit een manier om oor hulle treurmare in die Champions League te kom. Die 35-jarige Kapenaar reken hulle is ook bewus van Stellies se onlangse opmars en kan nie ligtelik in die Kaap opgeneem word nie. “SuperSport en (Orlando) Pirates is van die spanne wat kleigetrap het teen hulle,” verduidelik Arendse. “So, hulle het die vermoë om enige span te klop en ons sal ’n fout maak as ons hulle nie die nodige respek sou gee nie. “Hulle het gedugte strikers soos Nkanyiso Zungu en dit gaan interessant wees om teen hom uit te draf. “Maar jy is bewus daarvan ons is wounded en soek bloed. Stellies is in ons pad en moet afgeslag word,” het Arendse gesê.