DIE Nasionale Instituut vir Oordraagbare Siektes (Nios) het Suid-Afrika se eerste geval van coronavirus bevestig. Die pasiënt is 'n 38-jarige man wat met sy vrou na Italië gereis het. Hulle was deel van 'n groep van 10 mense wat op 1 Maart na Suid-Afrika teruggekeer het. Die pasiënt het op 3 Maart 'n dokter gaan sien. Hy het simptome gehad van koors, hoofpyn, 'n seer keel en 'n hoes. Verpleegsters het monsters geneem en dit na die laboratorium gestuur. Die pasiënt het hom sedert 3 Maart in selfisolasie geplaas. Dr. Zweli Mkhize, minister van gesondheid, sê die Emergency Operating Centre (EOC) het kontakte identifiseer deur onderhoude te voer met die pasiënt en dokter. Nios het reeds van hul mense na KwaZulu-Natal gestuur.