’N MAN (42) is Vrydag in Macassar Village in hegtenis geneem nadat ’n handgranaat in sy besit gevind is. Kapt. FC van Wyk, ’n polisiewoordvoerder, sê die cops en metropolisie het aan ’n gesamentlike operasie in die gebied deelgeneem om dwelmhandelaars vas te vat. Hy sê die polisiebeamptes het ’n huis in Nomsa Maphongwana-weg deursoek toe hulle op die handgranaat en twee fakkels afgekom het. Die handgranaat was erg verroes. Die polisie se bomeenheid is ingeroep wat die plofstof van die toneel verwyder het. Die beskuldigde sal vandag in die hof verskyn. Die gemeenskap het die metropolisie en lede van die SAPD geloof vir hulle optrede.