DIE voormalige hoof van die polisie se misdaadintelligensie-eenheid, Richard Mdluli, het die Gautengse hooggeregshof gevra om hom genadig te wees tydens vonnisoplegging. Mdludli het regter Ratha Mokgoathlheng gevra om sy persoonlike omstandighede in ag te neem wanneer hy 'n gepaste straf oplê. Hy het ook aan die hof gesê dat hy en sy voormalige kollega Mthembenzi Mthunzi verkeerdelik skuldig bevind is aanr die aanranding en ontvoering van Oupa Ramogibe. Ramogibe was Tshidi Buthelezi, Mdluli se eertydse lover, se man. Ramogibe is in 1999 doodgeskiet. "Ek weet jy het my skuldig bevind en ek het aangedui wat ek vir my kinders en uigebreide familie doen," het Mdluli aan die hof verduidelik. "Ek wil nie sê dat die staat 'n agenda teen my het nie. Die staatsaanklaer mag dalk redes het hoekom hy wil hê ek moet tronk toe gaan. Ek vra vir genade van die hof vir my en my kinders." Mdluli het vroeër aan die hof gesê die klagte teen hom is opgemaak ná hy die hoof van die polisie se misdaadintelligensie-eenheid geword het." - News24