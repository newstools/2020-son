SOWAT 17 voertuie is Dinsdag met klippe gegooi toe ongeveer 300 studente aan die Kaapse Skiereiland Universiteit van Tegnologie se Bellville-kampus Dinsdagmiddag begin betoog het. Kapt. FC van Wyk, ‘n polisiewoordvoerder, sê met die polisie se aankoms is ‘n groep buite die studente-sentrum aangetref. “Die studente het toe begin klippe gooi na die vensters van die engineering-gebou, karre in die parkeerarea en die sekuriteitskantoor.” News24 berig talle vensters van gebou op die kampus en sewentien voertuie is beskadig. Lauren Kansley, ‘n woordvoerder vir KSUT, noem daar is sporadiese voorvalle van protesaksie op kampus. “Dit hou verband met verblyf en kampus catering sake.” Kansley sê aan News24 dat KSUT het ‘n surplus van verblyfbeddens en daarom glo hulle nie dit is ‘n ware refleksie van die regte motivering agter die betogings. Wat die kampus catering raak word die hele kosaanbiedingdiens regoor die kampus tans hersien. Geen beserings is teen laat Dinsdagmiddag aangemeld nie en niemand is ook inhegtenis geneem nie.  