KRIEKET Suid-Afrika het gister ’n groep van 14 spelers aangekondig wat later dié maand die pas gekroonde wêreldkampioen, Australië, in ’n eendag (ODI) -reeks in Suid-Afrika sal pak. Die groep is basies dieselfde as dié wat aan die Wêreldbeker-toernooi (WB) deelgeneem het. Die veelsydige Nondumiso Sha­ngase is die enigste speler wat nie opgeroep is nie. Marizanne Kapp, die span se ander all-rounder, is weer perdfris en gesond nadat sy haar spanmaats se WB-halfeindstryd in ’n hospitaalbed in Sydney moes kyk. Momentum Dané van Niekerk sal die span weer lei. Die ODI’s word in Durban, Pietermaritzburg en Oos-Londen teen Meg Lanning (kaptein) se world champs gespeel. Clinton du Preez, die sameroeper van die keurders sê: “Die groep is gekies met die oog op die WB in 2021 in Nieu-Seeland. “Dis belangrik dat ons momentum behou en aanhou goed vertoon teen die wêreld se voorste spanne.”