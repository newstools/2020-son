OLE Gunnar Solskjær is vol vertroue dat Manchester United nie wéér ’n horror show teen Everton sal beleef in hulle aanspraak op Champions League-kwalifikasie nie. Dis nadat Solskjær herinner is aan die Red Devils se verleentheid van laas seisoen toe Everton hulle op Merseyside met 4-0 verneder het. Dié uitslag het Solskjær genoop om die fans verskoning te vra toe die wiele ook by United begin afval het. Absoluut “Dit was my laagste oomblik nóg by die klub,” verduidelik hy. “Ek dink julle almal weet daarvan en onthou dit nog. Dit was ’n kapitulasie. “Ons het absoluut niks gehad in die wedstryd nie, hoewel hulle goals van counter-attacks en set-plays met lang throw-ins behaal is. United onderneem vandag die kort rit na Goodison Park, maar dié keer met egter meer vertroue. Dis natuurlik omdat hulle ’n bietjie ritme het ná ’n onoorwonne lopie van sewe wedstryde in alle kompetisie. Dit sluit ook in ses clean sheets wat nié te waffers is nie. Boonop het Solskjær-hulle ook Donderdag hulle plek in die Europa League se ronde van die laaste 16 spanne ver­seker. “Ek kan 100% sekerheid sê hierdie boys sal nooit opgee soos die span laas seisoen gedoen het nie,” het hy bygevoeg. “Dié is die boys met wie ons die volgende span wil bou.” Dit is ook geen geheim nie dat Manchester United se nuwe Portugese besem, Bruno Fernandes, meer krea­tiwiteit en slaankrag op die aanval bied. En met ’n agterstand van drie – teenoor Chelsea­ wat die vierde en laaste Champions League­-posisie beklee – is Solskjær bewus daarvan hoe baie op die spel is in hierdie stryd. “Daar gaan g’n repeat wees van laas seisoen se horror show nie,” het Solskjær beklemtoon. – Teamtalk.com