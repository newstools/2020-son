DIE Suid-Afrikaanse supermiddelgewigbokser Rowan Campbell is gereed om die wêreld se verstom. Om ná net 12 beroepsgevegte vir ’n wêreldtitel te boks – en dit sonder enige amateur-agtergrond – is merkwaardig. Geen wonder sommige kenners noem hom ’n frats nie. Op 28 Maart klim Campbell in Karlsruhe, Duitsland, teen die Rus Evgeny Shvedenko deur die toue om die IBO se vakante titel. Shvedenko het self net 13 gevegte agter die blad, maar hy het darem as amateur ’n goue medalje op die Europese junior kam­pioenskapstoernooi en die wêreld se jeugkampioenskapstitel gewen.