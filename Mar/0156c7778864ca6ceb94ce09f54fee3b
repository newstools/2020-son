ESKOM se mega-kragstasie Medupi smoor Suid-Afrika met sy koste en is katastrofies vir die omgewing. En die installering van noodsaaklike tegnologie om dit minder giftig te maak, is weer vertraag. Eskom versuim al vir jare om tegnologie vir rookgas-ontswaeling, oftewel gaswassers, aan te bring wat tot 90% van die swaeldioksied (S02) uit die kragsentrale se rook kan verwyder. Teen volle kapasiteit sal Medupi sonder gaswassers meer S02 vrylaat as Brittanje in ’n jaar. Tans veroorsaak dit sowat 300 voortydige sterftes. Dit blyk nou die gaswas-tegnologie sal vir minstens nog ’n dekade moet wag vir installasie. – News24