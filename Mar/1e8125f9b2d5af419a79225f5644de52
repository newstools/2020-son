“AS EK net my ma se stem kon hoor. Aan haar kon vat. “Maar nou is sy dood en steeds is daar geen justice vir haar nie!” Met dié woorde het Rushana Adams weer die dag herleef toe haar ma presies vyf jaar gelede in ’n wheelie bin in haar jaart gevind is. Gafsa Roberts se erg ontbinde lyk is gevind drie dae nadat sy as vermis aangegee is. Haar seun Shakoor Roberts is tans in die Mitchells Plain Streekhof op verhoor vir haar moord. Die moord op die 61-jarige ma het die hele gemeenskap van Tafelsig geruk. Die wheelie-bin-moord, soos dit gedoop is, loop al vyf jaar lank in die hof. En justice bly die familie ontwyk. Vrede Adams vertel gister in trane dat sy baie na haar ma verlang. “Sy was my alles, ’n regte voorbeeld van ’n ma. Ek wil net hê dat sy in vrede moet rus, maar my wens is dat sy moet terugkom, want ek wil haar graag vashou.” Volgens Adams is dié jaar die moeilikste vir haar omdat dit ’n leap-jaar is en alles dieselfde is as op daardie tragiese dag. “Ek onthou dit soos gister! “Later het die janaza (begrafnisgebed) in my kop oor en oor gespeel – die pyn is regtig iets wat nie weggaan nie.” Sy sê al sal die pyn nie weggaan nie, sal dit ’n bietjie beter raak as die saak ophou sloer. “Dis al vyf jaar dat ons hof loop, maar elke keer is dit ’n uitstel. Ek wil net hê my ma moet in vrede rus.” Die saak kom 17 Maart voor.