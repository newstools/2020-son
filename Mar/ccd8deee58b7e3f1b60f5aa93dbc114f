ONS het ’n internasionale ramp op hande. Ons sal dus maar moet aanvaar groot events gaan gekanselleer word. Dit kom ná pres. Cyril Ramaphosa se verbod op alle openbare byeenkomste van meer as 100 mense. Een van dié events is die Boyz II Men-konsert wat op 13 April in GrandWest se Grand Arena gehou sou word. Mense wat reeds kaartjies gekoop het, sal hulle geld terugkry. Die jaarlikse Klein Karoo Nasionale Kunstefees (KKNK) is ook dié naweek gekanselleer. Verklaring Dit sou van 23 tot 29 Maart in Oudtshoorn gehou word. Gister is in ’n verklaring gesê die South African Film and Television Awards (Saftas) gaan ook nie meer plaasvind nie. Die Cape Town Carnival, wat Saterdag sou gebeur het, is ook gekanselleer. So ook die Lighthouse Family-konsert wat volgende Dinsdag sou plaasvind. Ons beter maar opstock met popcorn en ons eerder voor die kassie besig hou.