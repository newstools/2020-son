'N MAN van KwaZulu-Natal is gearresteer in verband met die moord op 'n vrou wat met haar klere versmoor en aan die brand gesteek is terwyl haar dogter toegekyk het. Delisile Ngongoma (40) is na bewering Saterdagaand deur twee mense  in haar huis in Jolivet voorgekeer. Volgens die provinsiale polisiewoordvoerder, kapt. Nqobile Gwala, het speurders van die Highflats Saterdagaand 'n operasie onderneem om na die verdagtes te soek. “Die span is verder na Jolivet waar 'n 32-jarige verdagte vir moord gearresteer is.” Hy het Maandag in die Phungashe Periodical Court verskyn. Gwala het gesê die verdagtes het geld gesoek voordat hulle Ngongoma versmoor en gevlug het. Die dogter van die oorledene, wat die voorval gesien het, het onmiddellik alarm gemaak by die bure. Ngongoma se lewenslose liggaam is gedeeltelik verbrand. Die polisie soek steeds na die ander verdagte. Lt. Genl. Khombinkosi Jula, provinsiale kommissaris van KwaZulu-Natal, het die span geloof vir die vinnige arrestasie.~ News24 