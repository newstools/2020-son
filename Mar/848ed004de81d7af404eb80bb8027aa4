’N VERMEENDE gangster is vol lood gepomp en nóg een is gewond. Die een voorval het in Mitchells Plain gebeur en die ander voorval in Manenberg. In Lentegeur, Mitchells Plain, is ’n vermeende gangster (24) vol lood gepomp. Hy is op die toneel dood. Die lyk van die man bekend as China, wat na verneem word lid van die Sexy Boys-bende is, is op ’n oop stuk veld gekry. Volgens Mihlali Majikela, polisiewoordvoerder, het die voorval 20:35 in Taaibosstraat gebeur. Hy is verskeie kere raakgeskiet en is op die toneel dood. Niemand is tot dusver gearresteer nie en die omstandighede rondom die skietvoorval word nog ondersoek. Die cops het intussen ’n moorddossier geopen. Dit het ook Dinsdagaand in Swa­kopstraat gebeur. Die man is tans in die hospitaal en niemand is al gearresteer nie. ’n Saak van poging tot moord is intussen geopen.