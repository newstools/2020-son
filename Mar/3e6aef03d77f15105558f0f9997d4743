ONDANKS 'n paar foute, is die paroolstelsel nie gebreek nie, sê Ronald Lamola, die minister van justisie en korrektiewe dienste. Lamola sê die proses, wat daartoe gelei het dat Tazne van Wyk se vermeende moordenaar op parool vrygelaat word, gaan hersien word. Tazne is die afgelope naweek begrawe. Lamola sê hy is besig om die paroolstelsel aan te pas en te hersien om seker te maak dit is meer gemeenskapsgeoriënteerd. Volgens hom werk die "one size fits all"-benadering nie en is die plan nou om te fokus op die individuele behoeftes van elke inmate. "Daar is 'n kwessie wat ons moet aanspreek, maar dit beteken nie die hele stelsel is stukkend nie. Die stelsel funksioneer nog," sê Lamola. - EWN