DIE nasionale vervolgingsgesag (NVG) wag steeds op die forensiese verslag oor die dood van Enock Mpianzi voor 'n besluit oor vervolging geneem gaan word. Enock, 'n leerder aan die Parktown Boys' High School, het op 15 Januarie op 'n skoolkamp in die Krokodilrivier verdrink. Adv. George Baloyi, waarnemende direkteur van openbare vervolging, het ook 'n span aanklaers aangestel om aan die dossier te werk. Die dossier is vandeesweek aan die NVG oorhandig. Phindi Mjonondwane, woordvoerder van die NVG in Gauteng, sÃª eers as uitstaande kwessies afgehandel is, sal die NVG 'n besluit kan maak. "Onder die uitstaande kwessies is die feit dat die NVG nog wag op 'n afskrif van die forensiese verslag wat deur die departement van onderwys aangevra is." Die forensiese verslag het onder meer bevind dat die skool en die lodge nalatig was met die leerders se veiligheid. - News24