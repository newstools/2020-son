SOWAT 'n 100 skoolkinders van Soshangaan Primêr in Tshwane is Donderdagoggend na klinieke in die provinsie gehaas. Dit kom nadat hulle vetkoek van 'n verkoper naby die skool geeet het. Steve Mabona, 'n woordvoerder vir die Gauteng onderwysdepartement, sê ongeveer 97 leerders van tussen gr.4 en gr.7 is by klinieke in Gauteng vir maagkrampe behandel. Hy verduidelik: "Die leerders het almal gekla van maagkrampe. Hulle is na onder meer Tlamelong-kliniek, Boekenhout-kliniek en Sedilega-kliniek vir behandeling geneem en later ontslaan." News24 berig drie leerders is egter deur hul ouers na mediese sentrums van hul keuse geneem. "Gelukkig is al die leerders intussen ontslaan. "Dis belangrik om daarop te let dat geen leerder aan braking en diarree gely het nie." Mabona voeg by dat monsters van die vetkoek is weggestuur vir toetse.