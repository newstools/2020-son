DIE swaargewigboksers Tyson Fury en Deontay Wilder het albei hulle drug-toetse geslaag, het die World Boxing Council (WBC) bekend gemaak. Fury het Wilder verlede maand in Las Vegas sy eerste nederlaag in die beroepskryt toegedien toe hy met ’n TKO in die sewende ronde gewen het. Luidens ’n verklaring deur die WBC het Fury en Wilder “albei skoon anderkant uitgekom. Trouens, hulle het alle toetse geslaag”. Die toetse is deur die Voluntary Anti-Doping Association (VADA) uitgevoer. Dis omdat Fury se promotor, Frank Warren, gesê het dis ’n geveg wat die einde van die jaar “móét plaasvind”. Dit blyk dus nou dat Warren en Joshua se promotor, Eddie Hearn, uiteindelik op dieselfde bladsy is. Verenig Fury is die houer van die WBC-gordel, terwyl Joshua die WBO, IFB, WBA en IBO se kampioen is. Die wenner sal die swaargewigafdeling verenig. Die langverwagte kragmeting tussen Fury en Joshua word nou reeds die “Battle of Britain” gedoop. Dié geveg word ook as een van die grootstes van alle tye beskou. Die vorige “Battle Of Britain” was op 1 Oktober 1993 tussen Lennox Lewis en Frank Bruno in Cardiff Arms Park in Wallis. Lewis het met ’n TKO in die sewende ronde gewen.