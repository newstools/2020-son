DIE vrouesokkerspan van die Universiteit van Kaapstad (UCT Ladies) het die seisoen Saterdag in ’n tuiswedstryd teen Spurs Ladies goed in die Wes-Kaapse Vroueliga-streek afgeskop. Ahmed Parker (afrigter) se UCT Ladies-span het dit egter besonders moeilik gevind om die besoekende Spurs-span te uitoorlê en kon eers ná halftyd sy teenstanders van stryk bring en met 3-1 seëvier. Nietemin het Earon Isaacs ná ’n goeie aangee die eerste doel van die wedstryd vir die dames van UCT aangeteken. Kort daarna het Caryn van Ryneveld ná ’n uit­stekende vryskop van 25 m vir Spurs die gelykmakende doel geskiet. Daarna het UCT die oorhand in die wedstryd begin kry. Twee doele deur Inonge Kaloustian het die vroue gehelp om met 3-1 te seëvier. Die lojale UCT supporters het ná die eindfluitjie lekker gecelebrate. Tevrede Parker was natuurlik in sy noppies dat sy span die seisoen met ’n sege begin het. Intussen het Winston Zeederberg, Spurs Ladies­ se coach, gesê hy is heel tevrede. Volgens hom sal sy jong span sommer gou terug wees met ’n bang en vir beter resul­tate veg. Nietemin het Spurs se Tara Houst, Caryn van Ryneveld, Jolaine Mouwers en Ré-Zharn Marinus die wedstryd van hulle lewe gespeel. Zeederberg is ook bly sy ster-spelers het uitstekend vertoon. In die ander stryde het Nova Nacional die span Santos Ladies met 3-1 op Lans­downe Road geklop. Dangerous Heroes het Ikamva Ladies Vrydagaand in Philippi met 7-1 streepsuiker gegee. In Sondag se eensydige wedstryd op Esselen Park in Worcester het RV United slae uitgedeel toe hy die nuweling Sporting Stars sterre laat sien het met ’n loesing van 8-0.