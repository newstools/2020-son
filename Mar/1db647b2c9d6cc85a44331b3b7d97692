DIE Warriors behou hulle derde plek in die eendagreeks ná ’n naelskraapse oorwinning met twee paaltjies oor die Titans Vrydag in Benoni. Die Titans het ’n goeie 331/8 aangeteken, maar die Warriors se openingskolwers, Eddie Moore (107) en Matthew Breetzke (65), het uitstekend gekolf om die Baaise span op koers te sit. Daarna het Lesiba Ngoepe (79) die jaagtog verder gevoer. Die res van die span het net genoeg gedoen om daar te kom. Die Warriors moet nou vandag in Buffalo Park teen die reeks se voorloper, die Dolphins, dieselfde vertoning probeer lewer. Die Dolphins is loshande voor met 30 punte. Die Lions is in die tweede plek met 22 en dan volg die Warriors met 15 punte. ’n Oorwinning sal wel die War­riors help om hulle derde plek op die puntelys te verstewig. Die wedstryd begin 10:00.