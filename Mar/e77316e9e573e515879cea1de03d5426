JA-NEE, ons Suid-Afrikaners weet van braai! So, dit is ook net reg dat die chips wat Mzansi se goue meisie Charlize Theron se naam en gesig op het, ’n braai-geur het, nè? Die Mexikaans-Amerikaanse chip-maatskappy Siete Familly Foods het Charlize se gunsteling-eetgoed – braai en chips – in ’n nuwe flavour chips vir hulle geskep. Die filantroop het op Twitter gebrêgh oor die nuwe chip flavour wat gemaak is net vir die Oscar-bekroonde aktrise van Benoni. Kuier Saam met ’n foto van die rooi chip-pakkie skryf die Atomic Blonde-aktrise: “Hierdie is waarvan drome gemaak word. Dankie @SieteFoods vir die eer. Nou ,maak asseblief die geur nóú!!!” Die chip-maatskappy het Charlize se post in die sosiale media geshare en gesê: “Maak nie saak hoe jy saam met geliefdes kuier nie – of dit nou ’n by ’n carne asada of ’n braai is – ons is geëerd om saam met jou om die tafel te wees en te vier. Dankie, Charlize.” Die mense daar oorrie waters gaan hulle lippe afkou aan die eg Suid-Afrikaanse geur chips.