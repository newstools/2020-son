DAMES, die somer is mos nou amper oor. Nou moet baie van ons in ons kas plek maak vir ons warmer klere, wat natuurlik meer plek vat. Met dié wenke van afr.feminineclub.com kan jy jou plek sommer gou-gou regkry. ) ’n Mens kom maklik in die versoeking om net goed onder jou bed in te skop. Moenie! Dit lyk slordig en later weet jy nie meer wat daar onder aangaan nie. Kry ’n paar kratte wat onder die bed kan inpas en pak byvoorbeeld al die skoene daarin.