'N MAN van Soweto het homself aan die polisie oorgegee nadat hy na bewering sy 24-jarige girlfriend doodgewurg het. Yolanda Dlephu van Dobsonville is Sondagmiddag in haar huis in Zola verwurg. Sers. Phindile Mavuso, 'n polisiewoordvoerder, sê die verdagte het homself eers Dinsdagoggend gaan oorgee nadat hy aan sy ma skuld erken het. Mavuso sê Dlephu se liggaam is in die man se agterkamer op die vloer gekry met wurgmerke aan haar nek en kneusplekke regoor haar liggaam. Mavuso sê die ondersoek het gewys dat Dlephu voorheen twee sake van aanranding teen die boyfriend oopgemaak het en het ook 'n beskermingsbevel teen hom. Mavuso raai vroue aan om uit abusive relationships te kom terwyl hulle nog die kans het. "Ongelukkig vir Yolanda, was dit te laat," sê hy. - News24