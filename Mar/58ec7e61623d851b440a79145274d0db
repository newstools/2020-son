Die United National Transport Union (Untu) beweer sy lede word gesabotage. Dit volg nadat Vodacom vandeesweek sy kontrak met Metrorail se moedermaatskappy, die Passenger Rail Agency of South Africa (Prasa), gekanselleer het. Steve Harris, Untu-hoofsekretaris, sê dit het gekom nadat Prasa versuim het om Vodacom te betaal. As gevolg hiervan vind trein-bestuurders dit moeilik om sonder hulle selfone met die treinbeheerkantore te kommunikeer. Harris sê: “Treine staan stil by interseksies, want die treindrywers kan nie kommunikeer om authorisation te kry om op hulle roetes voort te gaan nie. “Dit skep ’n gevaarlike situasie vir die drivers en die metro guards wat weereens deur die mobs as die culprits gesien sal word.” Veroordeel Volgens Harris moet kommunikasie tussen die drivers en die beheerkantore eintlik deur twee-rigting radio’s plaasvind. In die meeste van die treine is hierdie outydse tipe radio’s egter buite werking, sê hy. “Drivers is toe aangesê om hulle private selfone te gebruik vir authorisation,” voeg hy by. Harris veroordeel verder ook die Railway Safety Regulator (RSR) vir die “gevaarlike situasie” van sy lede. “Die sogenaamde watch­dog van spoorweg-veiligheid in Suid-Afrika laat Prasa toe om voort te gaan om die lewe van Untu-lede en pendelaars in gevaar te stel deurdat hulle dit toelaat dat Prasa voortgaan om onder hierdie omstandighede te opereer,” aldus Harris.