LEROY Sané se terugkeer na Manchester City­ kon nie beter tydsberekening wees nie. Hy’s terug en verwag om binnekort weer sy plek in City se beginspan los te speel. Die Duitse internasionale speler was laas in Augustus in aksie voordat hy sy knieligamente beseer het tydens die Community Shield teen Liverpool. Sané, wat die PFA Jong Speler van die Jaar was in die 2017-veldtog wat die Premierliga gewen het, is sedert verlede maand terug op die oefenveld. Die 24-jarige het sy eerste wedstryd Vrydag gespeel toe City se Elite-ontwikkelingspan teen Arsenal in die Emirates Stadium in die Premier League 2 te staan ??gekom het. Dis beslis musiek in die ore van City se fans. Hulle koester groot Europese drome met hopelik sukses in dié prestigeryke klubkompetisie – veral aangesien City sy Premierliga-titel kwyt is vir die huidige kampioen, Liverpool. Dít vermeerder ook die druk op Pep Guardiola (bestuurder) om sukses in Europa te vermag; iets wat hom nou al die laaste vier seisoene ontduik. En met Sané byna reg vir aksie, het Guardiola nou nóg attacking opsies in sy aanslag om sukses te behaal. Sané se terugkeer tot die speelveld is welkome nuus vir Guar­diola, wat hoop dat sy ster ’n rol kan speel in hulle poging om dié seisoen suksesvol te maak. Ongelooflik “Dit is altyd lekker om terug op die veld te wees en ’n gevoel vir die spel te kry,” het Guardiola voor die wedstryd oor Sané gesê. “Dit is ongelooflik dat ’n eerstespanspeler aan ’n akademiewedstryd kan deelneem om te herstel en sy fiksheid te herwin. Dit is goed,” het Guardiola afgesluit. Sané, wat voor sy besering op Bayern Munich se radar was, het sy verligting getoon dat hy uiteindelik weer kon speel toe hy ná die wedstryd daaroor getwiet het. “Terug op die veld ... en dit het great gevoel,” was sy woorde langs ’n foto van hom in aksie. – AP