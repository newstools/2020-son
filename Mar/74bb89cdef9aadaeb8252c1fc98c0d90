DRIE Oos-Kaapse verkeers­beamptes gaan elk vyf jaar mang. Hulle is skuldig bevind aan korrupsie. Die Valke in die Oos-Kaap het Sondag bevestig Mzuvukile Nkontso (53), Phathekile Dinginto (47) en Noluvuko Kondile Vuba (32) is gevonnis ná deeglike ondersoekwerk sedert Desember 2016 deur die ondersoekeenheid na ernstige korrupsie. Kol. Katlego Mogale, ’n woordvoerder, sê die vonnisoplegging kom nadat inligting ontvang is dat beamptes van Peddie aangedring het op bribes­ en die bribes aanvaar het terwyl hulle besig was met hulle pligte. Die drie het aangedring op en geld gevat van motoriste wat langs die R72 tussen Oos-Londen en Port Alfred en ook op die N2 tussen King William’s Town en Makhanda ge-travel het. Die drie amptenare is verlede week skuldig bevind en gevonnis. Nkontso en Vuba is elk tronkstraf van vyf jaar opgelê. Dinginto is skuldig bevind op twee klagte van korrupsie en is gevonnis tot twee vonnisse van vyf jaar wat samelopend uitgedien gaan word.