DESIREE Ellis, afrigter van Banyana Banyana, was beïndruk met die talent op skou in die eerste weergawe van die Spurs Ladies se sokkertoernooi, Cup of Dreams. Die toernooi is Sondag deur Nova Nacional gewen op die William Herbert Sportterrein in Wynberg. Dis nadat Allan Theunissen (afrigter) se “Pink Diamonds” die span van RV United met 3-0 (0-0) geklop het op penalties. Dit was die voormalige Santos-speler Miche Minnies wat vir groot kopsorge gesorg het vir haar teenstanders. Minnies het weggestap met die top striker-toekenning vir Nova. Sy het ook 10 doele in die toernooi aangeteken en is met die Golden Boot-toekenning beloon vir haar uitsonderlike prestasie. Beste Nova se Ladies het amper skoonskip gemaak wat die awards betref. Allan Theunissen van Nova is as die afrigter van die toernooi aangewys en Petula Petersen as die spelers se speler van die toernooi. RV United se doelwagter, Nthabi Masunte, is as die beste doelwagter aangewys. Nietemin het Heideveld Ladies die plaat-trofee gewen toe hulle Cape Town Roses in die penalty shoot-out met 4-3 geklop het. Die eindtelling was 1 elk nadat Roses rustyd met 1-0 voorgeloop het. Ellis het in ’n onderhoud met Son gesê sy is in die wolke oor die sege. En die spelers is net so opgewonde oor die toernooi. Dit is die eerste toernooi in sy soort wat op klubvlak in die Kaap plaasgevind het. 