KORT nadat hy Vrydag vir die verdwyning van Sibusiso Dakuse gearresteer is het die 23-jarige basketball-afrigter 'n volledige bekentenis aan die polisie gemaak. Marvin Minnaar van Imizamo Yethu in Houtbaai het vanoggend in die Wynberg-landdroshof verskyn en word nou van moord aangekla. Eric Ntabazalila, 'n woordvoerder vir die nasionale vervolgingsgesag, noem dat nog klagte bygevoeg kan word. Amelia Dakuse, Sibusiso se antie, vertel haar neef het saam met twee vriende 'n basketball game gekyk toe Minnaar hulle nader om hulle na die plaaslike apteek te vergesel. Sibusiso se ouers woon nie saam nie en hy is Donderdag deur hulle as vermis aangegee toe hulle besef hy het nie by een van die twee se huis oornag nie. Amelia noem dat Minnaar hulle selfs help soek het na Sibusiso, voor sy arrestasie Vrydag. News24 berig soos Minnaar terug na die selle gelei is het lede van die gemeenskap die woord "bastard" gegil. Dit terwyl Sibusiso se mammie, Yonelisa Dakuse, inmekaar gesak het. Sy is ondersteun in die hof deur Nomafrench Mbombo, Wes-Kaapse minister van gesondheid.  