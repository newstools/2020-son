'N VERKEERSBEAMPTE van die Stad Kaapstad is Dinsdagoggend na bewering met sy eie vuurwapen doodgeskiet. Volgens lt.kol Andre Traut, polisiewoordvoerder, het voorval op die hoek van Acre-weg plaasgevind. "Daar word vermoed dat die beampte 'n taxi  driver op Voortrekkerweg naby Vyfde Laan afgetrek het en in hegtenis wou neem. Die verkeersbeampte is in sy voertuig geskiet." Inwoners van Acre-weg sê hulle het net sirens gehoor. "Toe ons kyk het daar al 'n hele paar voertuie van die traffic department opgetrek. "Hulle het die kar oopgemaak en eerste op hulle kollega se lyk afgekom." Daar word beweer dat die taxi driver geboei was toe hy die amptenaar se vuurwapen gegryp het en hom geskiet het. Hy het in die bosse gevlug na die voorval, bespiegel die inwoners. "Die polisiehonde het die reuk tot in die bosse naby die N1 gevolg." Die Stad Kaapstad se verkeersdepartement het die voorval bevestig.