OLD Mutual het Vrydag bevestig dat een van sy werknemers positief getoets het vir die corona-virus, Covid-19. Die maatskappy wou nie sê waar in Suid-Afrika die persoon hom bevind nie, maar sê die werknemer is gesê om vir 21 dae van die kantoor af weg te bly. Old Mutual sê in 'n verklaring die personeellid het nie in aanraking gekom met enige kliënte of ander werknemers nie. "Old Mutual het riglyne gevolg soos deur die regering voorgeskryf en hulle het alle individue opgespoor wat die werknemer buite die werksplek ontmoet het om te reël vir hulle om in selfkwarantyn te gaan. Die werknemer ondergaan die nodige mediese behandeling," lui die verklaring. - News24