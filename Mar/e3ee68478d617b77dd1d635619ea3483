TREINPENDELAARS sal nie geraak word nie. Dit is die versekering wat die Stad Kaapstad in ‘n verklaring gee, waarin die plaaslike owerheid aankondig dat hulle voortgaan om dienste aan die Passassierspoorvervoeragentskap van Suid-Afrika oftewel Prasa gaan afsit. Ian Neilson, mayco-lid vir finansies, sê: “Die optrede is weens Prasa se herhaalde failure om hul munisipale rekening van sowat R114m aan die stad te betaal. R98m hiervan is arrears.” Prasa het wel aan die begin van Februarie ‘n betaling van R86.7m van hul vorige rekening van R168m gemaak. Die staatsbeheerde instelling het egter geen reeling vir betaling van die uitstaande skuld gemaak nie. Sowat R22miljoen sou teen Maandag gemaa word, maar daardie betaling reflekteer nog nie. Eskom het ook onlangs die krag by Prasa vir geen betaling afgesit. Die skuld van sowat R6.5miljoen het duisende pendelaars gestrand gelaat. Riana Scott, ‘n woordvoerder vir Metrorail, het alle navrae aan Prasa Administrateur, Bongisizwe Mpondo, verwys. Intussen sê Makhosini Mgitywa, 'n woordvoerder vir Prasa, dat die waarnemende streekbestuurder, Raymond Maseko, Donderdag met amptenare van die City vergader. "Die vergadering is om terme vir 'n aanvaarbare betaling vir beide partye te bespreek. "Soos wat al herhaadelik genoem is, het Prasa 'n kontantvloei wat dit onmoontlik maak vir die maatskappy om hul verskaffers en krediteure op tyd te betaal."