’N MA van twee minderjarige kinders is gister vir sewe jaar tronk toe gestuur. Rochanda Lynn Leander het in Januarie aan haar derde kind die lewe geskenk. Die hof het gelas dat die korrektiewe fasiliteit waar Leander haar vonnis uitdien, haar pasgebore seun moet akkommodeer sodat hy geborsvoed kan word. Landdros Lionel Lindoor het Leander (34) in die Baaise handelshof gevonnis. Leander het op 10 Junie verlede jaar skuld erken op twee bedrogklagte en ’n klag van geldwassery. Die bedrag ter sprake is sowat R2 miljoen. Leander het administratiewe werk in die kantoor van Keens Wholesalers gedoen. Die misdade het van September 2017 tot Februarie 2018 plaasgevind. ’n Verslag deur ’n proefbeampte is vroeër vir vonnisdoeleindes by die hof ingehandig. ’n Updated verslag is aangevra toe Leander op 16 Januarie aan ’n seun die lewe geskenk het. Haar ander kinders is onderskeidelik nege en drie jaar oud. Lindoor het uittreksels uit die verslag aangehaal, soos dat die oudste kind se pa oorlede is en dat die ander twee se pa ’n dwelmverslaafde is wat nie ’n rol speel in hulle upbringing nie. Volgens Lindoor het Keens Wholesalers vir Leander in die pad gesteek – en kort daarna het sy haar nuwe job ook verloor toe haar werk­gewer uitvind van die mis­dade wat sy gepleeg het. Die landdros het ook genoem ’n familielid van Leander het aangedui hy sal bedank en sy provident fund gebruik om die klaer te reimburse­ vir die bedrag waarvan Leander gebenefit het. Maar Lindoor het beslis haar misdade is te ernstig. Stil Volgens hom was Leander in ’n vertrouensposisie by Keens. Hy het gesê pleks daarvan dat Leander die misdade gaan rapporteer het wat onder haar neus plaasgevind en waarvoor sy geld gekry het om oor stil te bly, het sy die maatskappy verder defraud. Volgens Lindoor is dié oortredings nie op die ingewing van die oomblik gepleeg nie. Hy het bevind haar aksies was berekend en doelbewus. Lindoor het bygevoeg die misdrywe het oor ’n tydperk van ses maande plaasgevind. Hy het aan Leander gesê sy het meer as genoeg tyd gehad om haar daaraan te onttrek. Die landdros het bygevoeg weens die misdrywe is die maatskappy geforce om sy werknemers short time te laat werk. Volgens hom kon werk­nemers in daardie tyd nie eens Krismisbonusse kry nie. Lindoor het gesê Leander het ’n goeie salaris verdien, maar sy het die hand gebyt wat haar en haar kinders gevoed het. Die landdros het wel gesê daar is wesenlike en dwingende faktore in Leander se omstandighede om af te wyk van die voorgeskrewe minimum vonnis van 15 jaar. Sy is ’n eerste oortreder en het skuldig gepleit. Sy het ook minderjarige kinders en ’n pasgebore baba met ernstige gesondheidsprobleme en sy is hulle primêre versorger. Lindoor het voorts genoem dat Leander nie met die aanvanklike plan vorendag gekom het om die maatskappy te defraud nie. Sy het ook ’n getuieverklaring afgelê en sy was bereid om teen ’n ander beskuldigde te getuig. Hy het egter gesê omdat Leander in ’n vertrouens­posisie was, moet die hof ’n vonnis oplê wat as afskrikmiddel dien. Afgekap Volgens Lindoor het Leander ook nie die hof in haar vertroue geneem deur te sê hoekom sy die misdade gepleeg het nie. Lindoor het gesê periodieke gevangenisstraf sou sinvol en gepas gewees het, maar omdat dié hof nie die gesag het om periodieke gevangenisstraf op te lê nie, is sy hande afgekap. Periodieke gevangenisstraf behels dat ’n skuldige byvoorbeeld naweke in die tronk deurbring, maar deur die week steeds by die huis is. Lindoor het gesê hoewel Leander se familielid bereid is om die bedrag waarvan sy gebenefit het aan die company terug te betaal, sal dit nie in die kinders se beste belang wees nie. Volgens die landdros sal Leander se ouers goed vir die kinders sorg. Hy het gesê die twee ouer kinders het reeds ’n emosionele band met hulle ouma en oupa gevorm. Adv. Ulrike de Klerk het aangekla.