DAAR het nog vier Suid-Afrikaners positief getoets vir die Korona-virus. Zweli Mkhize, minister van gesondheid, het die aankondiging Donderdagoggend in 'n verklaring gemaak. "Suid-Afrika het nou 17 bevestigde gevalle van #Covid19," lees die verklaring. Die vier nuwe gevalle is een elk uit KwaZulu-Natal, Mpumalanga, Gauteng en die Vrystaat. In KZN het die 38-jarige man van Durban, wie in Turkeye woon, familie in Suid-Afrika besoek. Hy het na Brittanje gereis en verlede Saterdag na Suid-Afrika teruggekeer. Die 27-jarige vrou van Mpumalanga het ook verlede Saterdag na die land teruggekeer, nadat sy na Amerika gereis het. Die Gautenger is weer 'n 43-jarige man van Johannesburg wie via Dubai na New York gereis het en Sondag in Suid-Afrika aangekom het. In die Vrystaat het die 32-jarige man weer in kontak met 'n Chinese sakeman in kontak gekom. Hy is die eerste plaaslike geval van oordrag, aangesien al die ander pasiënte is wie na die buiteland gereis het. Mkhize sê: "Tans is al die pasiënte in selfkwarantyn met ligte tot matige simptome en almal is op behandeling."