AKA het hom moer toe geval toe hy probeer crowd surf het. Ek het my klaar gelag toe ek die video sien waarin SupaMega hard met moederaarde kennis maak. Oprah Winfrey kan AKA maar bedank, want deur hom het ons klaar weer vergeet hoe sy ook dié naweek in haar Oprah’s 2020 Vision: Your Life in Focus Tour op die verhoog neergeslaan het. Ons lag nou nie meer vir die skatryk TV-vrou nie, maar vir SupaMega. Die local rapper het sy hit “Congratulate” gesing toe hy besluit het dis ’n wyse plan om in die crowd in te duik. Maar niemand in die crowd was daar vir dit nie en hy het hard op die nat baksteenvloer geval. Maar dit het nie die rapper se mood laat sak nie. Hy het darem aanhou perform asof niks verkeerd was nie. Sommer net so daar op die grond waar hy geval het. Bloei Intussen vat-vat die rapper so aan sy kop asof hy tjek dat dit nog heel is. Dit terwyl hy op die grond lê en sy performance voortsit asof niks gebeur het nie. Sjym, AKA, my hart bloei vir jou. Maar kom ons sien dit as karma vir wat die rapper aan sy baby momma, DJ Zinhle, gedoen het.