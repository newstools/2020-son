’N GROEP van 114 Suid-Afrikaners wat uit die Chinese stad Wuhan – episentrum van die corona-virus-uitbreking – verwyder is, het Saterdag in die land aangekom. Popo Maja, woordvoerder van die departement van gesondheid, het die nuwe syfers gister deurgegee nadat die huurvlug, ’n Airbus van die SAL, 10:30 in Polokwane geland het. Die groep het Vrydag omstreeks 21:00 (SA tyd) uit Wuhan vertrek. Drie busse onder weermag- en polisiebewaking is na die Protea Hotel se Ranch Resort begelei. Die mense moet vir 21 dae in kwarantyn bly. – News24