Staatswerkers Kry Blaam vir Corona-virus skryf: Vrae wat leerkragte vra: Is die corona-virus deur opvoeders veroorsaak of die natuur? Dit is deur die natuur veroorsaak en opvoeders het geen beheer daaroor nie. Het die opvoeders die corona-virus gevra om na Suid-Afrika te kom? Op albei vrae is die antwoord “nee”. So, hoekom moet hulle werk tot 20 Maart en hoekom moet hulle vakansie in Junie en September ingekort word? Hulle is nie die oorsaak van die epidemie nie, maar hulle word gestraf asof dit hulle skuld is. Ook die verkorting van die September-vakansie is lagwekkend. Dis geskeduleer vanaf 18 tot 29 September. As jy die vier dae vir naweke en 24 September, ’n publieke vakansie, tel, is dit amptelik vyf skooldae. Nou wil hulle nog drie van die vyf dae weghaal, wat die September-vakansie slegs twee skooldae gee. Is dit ’n vakansie of ’n langnaweek? Ook skole moet heropen op 14 April. Maar wat gaan gebeur as sake in die land vererger soos in Italië en die president is verplig om die land verder op lockdown te sit en skole nie kan heropen nie? Gaan onderwysers dan verder gestraf word vir ’n situasie buite hulle beheer? Die departement laat dit lyk asof onderwysers niks beteken nie. Die staatswerkers gaan binnekort moet baklei om verhogings te kry wat op 1 April moet inskop. Min. Mboweni het gesê daar is nie geld nie. Nou wil hulle weer onderhandel. Hulle wil hê staatswerkers moet staak sodat geen werk, geen betaling kan geld om só geld te kry. Is daar enige ander departemente wat verplig is om hulle tyd in te werk en verlof nou te gebruik vir die corona-virus wat hulle nie veroorsaak het nie. Laat tog van julle hoor.