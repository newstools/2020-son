DIE polisie in KwaZulu-Natal het 'n arrestasie uitgevoer in verband met die lyk wat op 'n Durbanse strand uitgespoel het. Malibongwe Chiya (33) se lyk het op 18 Februarie by Blue Lagoon Beach uitgespoel. Volgens kapt. Nqobile Gwaladie, 'n polisiewoordvoerder, was daar beserings op Chiya se liggaam en word ’n saak van moord nou ondersoek. "Die aanvanklike ondersoek het onthul dat die slagoffer op 16 Februarie ’n partytjie bygewoon en dat daar ’n geveg uitgebreek het. “Hy is erg aangerand deur bekende verdagtes en sy liggaam is in die see gegooi. Gwaladie sê die ondersoek het die polisie op 1 Maart na Folweni gelei waar ’n 23-jarige man gearresteer is. Gwaladie sê meer arrestasies kan volg soos die ondersoek verloop. Die verdagte het reeds Maandag in die landdroshof in Durban verskyn. Lt. Genl. Khombinkosi Jula, provinsiale kommissaris, het die ondersoekspan geloof vir die deurbraak.- News24