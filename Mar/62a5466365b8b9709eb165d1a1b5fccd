’N PA gaan lewenslank mang nadat hy Dinsdag in die Wes-Kaapse hooggeregshof gevonnis is. Hy het sy 13-jarige dogter sewe jaar lank verkrag terwyl hy geweet het hy is HIV-positief. Hy is ook skuldig bevind aan die mishandeling van sy twee ander kinders en die slanery van ’n vrou wat probeer het om in te gryp by ’n aanval op een van die kinders in die publiek. Die naam van die 46-jarige vark van die Breëriviervallei kan nie bekend gemaak word nie om die identiteit van die kinders (net bekend as R, S en T) te beskerm. Skend Die uitspraak sê dat daar geen omstandighede bestaan as om die minimum vonnis van lewenslank op te lê nie. Die hof het ook bevind dat, aangesien hy al sedert 2011 geweet het hy is HIV-positief, dit verswarende omstandig­hede op sy saak gehad het. In die verslag van sy dogter het sy gesê sy is sedert die ouderdom van ses hard deur haar pa aan­gerand. Hy het ook gereeld gedreig dat hy haar sal skend en haar liggaamsdele sal verkoop. – News24