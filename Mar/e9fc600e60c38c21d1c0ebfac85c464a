INWONERS van Oos-Londen, maak julle vandag gereed vir ’n gesalfde aand van lof en aanbidding. Die Jesus Collective-span besoek vanjaar ’n aantal stede in die land met die boodskap: Die Evangelie dat Christus red, bevry en genees. The Jesus Collective is ’n nasionale beweging wat gratis worship-konserte met bekende gospelkunstenaars hou. Oos-Londen is eerste aan die beurt. Past. Simphiwe Nojoko van die Faith Alive Bible Church sê aanbidders moet hulle gereed maak vir ’n encounter met God. The Jesus Collective se stigter, Hilton Petersen, sê hy het met lof en aanbidding tot bekering gekom. “Ek het my ma, Sandra September, skielik in Januarie 2016 verloor,” sê Petersen. “Ses maande later was ek alleen en in stilte, toe genees die Here my. Later, tydens ’n uitreiking in Robertson, het ek tot bekering gekom. Skatte “Vanjaar is ’n jaar van oorvloed en ’n bewys van God se grootheid wat in ons lewe werk. In Jesaja 45:2 sê Hy: ‘Ek self sal voor jou uitgaan en die hoogtes gelykmaak. Ek sal bronspoorte oopbreek en sluitbakke van yster stukkend kap. Ek sal vir jou die skatte gee wat in die donker gebêre word sodat jy kan weet dat Ek die Here is, Ek het jou op jou naam geroep.’ ” Vanaand se konsert in Oos-Londen begin 18:00 in die Downtown Christian Centre. Die gaskunstenaars is Loyiso Bala, Veronica Meyer, Spencer J. Kennedy, David J, Don Vino, Siphokazi Nxumalo, Ntokozo Mbambo, Byron Levi en Ernie Smith. The Jesus Collective lei ook volgende Sondag ’n dankseggingsdiens om die rugbyseisoen in Ashton op die regte noot af te skop. Dit vind in die gemeenskapsaal plaas. Vir meer inligting, bel 043 555 0359 of 067 631 8861.