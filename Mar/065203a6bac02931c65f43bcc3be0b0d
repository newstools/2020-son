DIE eerste persoon in Suid-Afrika om positief te toets vir die corona-virus, Covid-19, en drie ander mense het negatief getoets en is huis toe gestuur. Patient Zero, soos die eerste persoon bekendstaan, se vrou is ook huis toe gestuur omdat sy geen simptome toon nie. Die 38-jarige man van Hilton het op 5 Maart Suid-Afrika se eerste geval geword. Hy en sy vrou en agt vriende het in Italië gaan vakansie hou. Sedertien het die aantal bevestigde gevalle tot 402 gestyg. Nomagugu Simelane-Zulu, LUR van gesondheid in KwaZulu-Natal, het bevestig dat die pasiënt ontslaan en gesond is. Intussen berig Netwerk24 dat die Oos-Kaap se eerste geval haarself ontslaan het. Volgens Sindiswa Gomba, LUR vir gesondheid in die provinsie, gaan wetstoepassers ingeroep word om te verseker dat mense wat onder kwarantyn geplaas word, die reëls nakom. Gomba sê die 28-jarige pasiënt het haarself ontslaan en voortgegaan met haar daaglikse bewegings. Sy dring volgens Gomba aan op haar reg tot vryheid van beweging. - News24