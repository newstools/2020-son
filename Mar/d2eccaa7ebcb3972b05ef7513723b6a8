LADISMITH. – Toe honderde begrafnisgangers Saterdag die saal van die NG Kerk volpak, was dit duidelik hier gaan baie trane vloei. Verlede week is die dorp se inwoners geruk deur die dood van past. Bennett Julius en sy niggie Marinique Hendricks. Hulle is enkele ure ná mekaar in twee aparte motorongelukke dood In ’n meelewende roudiens het past. Abraham Delport die begrafnisgangers vasgenael gehou. “Julle is vandag ’n gebroke familie, maar nie vernietig nie. Boeta, kyk vandag na sussie.” Pieter Hendricks, Julius se swaer, het ’n boeiende toespraak van hulde aan Mari­nique en Julius gebring. Groet T-hempies met die mooie Marinique se gesig op is deur haar klasmaats gedra. Haar matriekbaadjie het op haar kis se deksel gelê. Dit was opmerklik hoeveel skoolmaats van Marinique in hulle T-mempies ’n laaste keer kom groet het. Ma Fiela het met hoorbare rou snikke gesukkel om die gebeure te verwerk. Lydia Julius, Bennett se suster van Amerika, het Anne, die weduwee van Bennet, probeer moed inpraat. Sy het gesê: “Troos jou daaraan dat hy maklik ’n invalide kon gewees het en jy hom 24 uur moes versorg. Volgens haar het sy destyds SA toe gekom toe Bennett getrou het, en by die geboorte van Marinique, en nou weer met hulle begrafnisse.