’N SKOOLKIND is Maandagoggend op pad skool toe dood toe twee bakkies naby Mbekweni, buite Wellington, in ’n ongeluk betrokke was. ’n Groep skoolkinders, vermoedelik tussen die ouderdomme van ses en sewe, was agter op die een bakkie toe die ongeluk gebeur het. Gerdald Esau, uitvoerende direkteur van gemeenskapsdienste by Drakenstein Munisipaliteit, sê die inligting dui daarop dat daar ses ernstige gevalle was, met een noodlottige geval. Esau sê die leerder het in die hospitaal aan sy wonde beswyk. Die oorsaak van die ongeluk is onbekend. 'n Saak van strafbare manslag word ondersoek.