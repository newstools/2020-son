DIE Ravensmead Creative Arts staan gereed met ’n lekker konsert. Die groep is in 2019 deur Clifford Davids gestig. Hulle beoog om die jeug van die Kaapse Vlakte te bemagtig in die kunste. Hulle bied gereeld opheffingsprogramme in die gemeenskap aan en maak ’n positiewe verskil deur musiek. Nathali Rayners, een van die lede, glo ’n mens kan deurmusiek baie harte bereik sonder om een woord te spreek. Sy sê in eenheid is daar krag. Fondsinsameling “As ons as gemeenskap hande vat, kan ons saam die euwels in die gemeenskap uitwis.” Behalwe Clifford en Rayners gaan The Willingz, Bronwyn Davids en Lizette Januarie ook op die verhoog wees. Verskeie kunstenaars uit die gemeenskap gaan by die fondsinsameling optree. Die konsert vind op Saterdag 14 Maart by die Primêre Skool Vorentoe in Ravens­mead plaas. Dit begin 18:00 en kaartjies kos R50. Vir meer inligting, kontak Clifford by 067 173 2127 of Nathali by 068 028 5759.