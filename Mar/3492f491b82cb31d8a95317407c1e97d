DIE verkeersdepartement van die Stad Kaapstad het ’n deurbraak gemaak met diefstal van eiendom van die Stad. Volgens JP Smith, maycolid van veiligheid en sekuriteit, is verskeie mense weens verskeie oortredings gearresteer en ook 110 voertuie is geskut. “Verlede Vrydag is ’n kar in Pelican Park geskut nadat ’n battery van ’n robot in die kar geïnstalleer is. “Oor die afgelope paaar weke is 36 batterye wat deel is van die Uninterrupted Power Supply (UPS)-stelsels by kruisings in Tokai, Ottery, Grassy Park and Wynberg gesteel.” Volgens Smith het die Stad voorheen sporadies sulke vervalle gehad, maar die afgelope tyd is dit meer. Smith sê verkeersbeamptes het ’n tip-off gekry en hulle het na ’n huis in Pelikan Park gegaan. “Iemand op die erf het toestemming gegee dat twee karre deursoek kan word, en die een kar het ’n UPS battery ingehad wat aan die Stad behoort en die kar is geskut.” Smith sê hulle is in die proses om te keer dat nog UPS stelsels verdere verliese ly. Volgens Smith is 13 verdagtes ook deur die department se Rail Enforcement Unit gearresteer weens vandalisme en diefstal. “Die verkeersdepartement het 27 mense weens dronk bestuur en roekelose en nalatige bestuur in hegtenis geneem en 109 taxis impound.” 