PASSASIERS op ’n Golden Arrow-bus is gisteroggend op pad werk toe beroof. Dié voorval het in Cross­roads plaasgevind. Tien passasiers is van hulle besittings beroof. Die bus het van The Hague na Claremont gery. Twee gewapende rowers het toe toegeslaan. Volgens Bronwen Dyke-Beyer het die twee onbekende rowers wapens uitgepluk en die passasiers beveel om sekere persoonlike items aan hulle te oorhandig. Arrestasies Dyke-Beyer voeg by dat die maatskappy intussen hulle kontrak vir beveiliging op busse met die Stad hernu het. “Dis alles om misdaad op die busse te probeer stop. “Ons hoop die inligting wat tot dusver bymekaargemaak is, sal help om meer arrestasies uit te voer,” sê sy. Dyke-Byers het ook ’n beroep op die polisie gedoen om dié soort misdaad te help voorkom. Die maatskappy hoop dat die verdagtes binnekort vasgetrek sal word.