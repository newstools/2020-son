ST. Mark’s Alicedale het die naweek in die Gold Cup sy game teen die opwindende Old Collegians (OC) van Ma­khanda weggegooi. OC het die Bulle Saterdag op die Oval naelskraap met 16-12 geklop. St. Mark’s was wel ongelukkig om te verloor, maar hy kan steeds homself skop. Die span van Alicedale het die game weggegooi deur net te veel onnodige foute te begaan. OC het teen rustyd met 6-0 voorgeloop. In die tweede helfte het die besoekers se gedugte voorspelers OC onder druk geplaas. Sake is egter bemoeilik toe ’n speler van St. Mark’s in die tweede helfte ’n rooi kaart gekry het. Hulle het wel twee drieë gaan druk en toe meer soos ’n span saamgespeel. OC het uit die staanspoor die game geweldig vinnig gemaak en volgehou daarmee. Hulle like die bal rondgooi en die game los maak. OC het hulle kanse goed benut en drieë gaan druk wanneer St. Mark’s foute begaan het. Gehol In die doodsnikke van die game moes St. Mark’s gaan score, maar weens ’n hanteerfout voor die doellyn het dit nie gebeur nie. Die Blues het goeie hardlooprugby gespeel en vyf drieë gedruk. In die eerste helfte het Klipfontein goed meegeding, maar in tweede helfte het hy uitgesak. Die Whites se vinnige agterlyn was goed op die aanval, maar baie foute is begaan en daar is te swak verdedig.