GABRIELLE Union dink onse Pearl Thusi is ’n queen! En nie net omdat sy in die nuwe African reeks Queen Sono speel nie, maar omdat sy ’n entrepreneur, filantroop, pel en ma is. Die Amerikaanse aktrise het Woensdag ons local girl haar #WomanCrushWednesday gemaak. Gabby sê op Instagram dat sy omtrent opgewonde was toe sy Pearl in ’n bar in Barcelona raakgeloop het. Pearl speel in die movie Catching Feelings, wat Gabby toe pas gekyk het. Dus was Pearl se vermoë as aktrise nog vars in haar geheue. Eerste “Ek’s ’n groot fan. Sy is die soort vrou wat ’n superster is vir die regte redes.” Op Instagram skryf Gabby saam met tien foto’s: “Sy is ’n entrepreneur, filantroop, pel en ma. “Sy het haar eie hair care-reeks, Black Pearl Hair, en sy het die eerste MAC Cosmetics collab in Afrika gelaunch. “Haar projek Queen Sono is Netflix se eerste oorspronklike Afrika-reeks. “En haar movie Catching Feelings is die eerste Afrika-fliek wat gelicense is. “Haar passie vir vroue, kinders en die geveg teen MIV het daartoe gelei dat sy ongelooflike werk doen. “Daar is nie eens genoeg characters vir my om te beskryf hoeveel dié vrou al vir die wêreld gedoen en vermag het nie. Ek is so gemotiveer deur al die werk wat sy doen. Van haar onmeetlike talent tot haar baanbrekerrolle tot haar haarsorg-reeks tot haar twee dogters wat sy grootmaak. “Sjoe, kom ons lig haar op en hou haar daar.” Halala, Queen Pearl.