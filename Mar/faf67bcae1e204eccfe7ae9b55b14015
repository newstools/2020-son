DIE eerste krieketspanne van Kingswood College en St. Andrew’s College in Ma­khanda het ’n baie suksesvolle krieketfees beleef. Dié twee skole neem elke jaar deel aan die Independent Schools Cricket Festival op St. Alban’s se velde. Albei spanne het twee games­ gewen en in twee gelykop gespeel. Kingswood het die besoekende St. David’s en St. Benedict’s geklop, terwyl St. Andrew’s teen St. Alban’s en St. Benedict’s baas was. Verwoestend Kingswood se uitblinkers met die kolf was Ethan Maddocks (52 en 25*), Matthew Pritchard (77*) en Darius Govender (66*). Die naatbouler Caleb Daniels was verwoestend met die bal vir syfers van 3/20 en 4/29. Matt Stretton het ook 3/16 in ’n wedstryd gevat. St. Andrew’s se groot uitblinker op die fees was Nick Barlow. Dié sterkolwer het 36*, 54* en 99 aangeteken. Sam Francis het ook goed gevaar met die kolf. Sy tellings was 45*, 58 en 48*. Jurie Norval was die beste met die bal. Hy spog met boul-ontledings van 2/24, 2/16 en 3/37 in sy span se wedstryde.