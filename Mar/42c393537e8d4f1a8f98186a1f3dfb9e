SPANJE is sedert Saterdag vir twee weke op lockdown om die verspreiding van die corona-virus te help stuit. Toe die cops in die week die strate van Murcia patrolleer, kom hulle op ’n man in ’n dinosourus-kostuum af. Die cops het ’n video op Twitter gedeel. Die ou loop sukkel-sukkel in ’n oranje Tyrannosaurus rex-kostuum om vullis weg te gooi in ’n drom in die straat. Newsweek berig die cops se twiet lui verder: “Tydens die lockdown mag troeteldiere deur een persoon op ’n slag op kort uitstappies geneem word. ’n Tyrannosaurus rex tel egter nie. #blybydiehuis.”