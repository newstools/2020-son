DIE Gunners doen alles in hulle vermoÃ« om operasioneel te bly al is die groep onder kwarantyn geplaas nadat Covid-19 by hulle manager, Mikel Arteta, gediagnoseer is. Die onmiddellike toekoms van Engelse sokker het verander die oomblik toe Arsenal laat Donderdagaand aangekondig het dat Arteta positief getoets is vir corona-virus. Tot in daardie stadium het die Engelse Premierliga (EPL) nog probeer om met sokkerwedstryde voort te gaan. Maar dit het verander toe die nuus oor Arteta gebreek het. Hy was die eerste geval in Engelse sokker, gevolg deur Chelsea se Callum Hudson-Odoi. Binne 12 uur het die EPL en English Football League (EFL) hulle komende wedstryde tot 3 April opgeskort. Kontak En by Arsenal duur die fallout van Arteta se positiewe toets voort. Die Spanjaard het nog Dinsdag, 24 uur voordat hy siek begin voel het, die spelers afgerig en het volle kontak met die senior groep gehad. Die hele eerste span moet hulself nou vir 14 dae afsonder.