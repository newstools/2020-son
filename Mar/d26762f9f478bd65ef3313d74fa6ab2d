DAAR is geen leierskap in die Stad Kaapstad om die corona-virus te hanteer nie. Só sê die ANC-leier in die raad, Xolani Sotashe, ná ’n vergadering met die Kaapse mayor, Dan Plato, en die speaker, Dirk Smit. Die meeting het Woensdag plaasgevind. Volgens Sotashe, Plato en Smit is net die ANC genooi. “Selfs die move om ons na die vergadering te nooi, is verdelend,” sê hy. “Want hulle vergader nou vandag (Donderdag) met die ander partye, maar ons is nie daar nie.” Sotashe sê Plato en Smit het in die vergadering van Woensdag genoem hulle sal Donderdag 26 Maart voortgaan met die begrotingsraadsvergadering. Getoets Sotashe noem dis ’n onverantwoordelike besluit en dit gaan teen pres. Cyril Ramaphosa wat vergaderings van meer as 100 mense verbied het. Sotashe voeg by: “Daar is 231 raadslede in die Stad Kaapstad se raad. “Wat van al die mense se veiligheid? Geen sulke vergaderings moet plaasvind voordat almal nie getoets is nie. “Alle raadslede moet getoets en geclear word voor die meeting. Terloops, dit is net die voorgestelde budget wat Plato ter tafel sal sit sonder enige debat.” Sotashe het ook teen die Stad se leierskap opgevaar oor daar volgens hom geen maatreëls by die civic centre in plek is om personeellede en besoekers teen die virus te beskerm nie. “Die werkers hier het geen handskoene, hand sanitisers of maskers nie,” sê hy. “Dan is daar visitors wat daagliks die civic centre besoek en kan enige van die staff members expose. “Tog wil die leierskorps met die budget meeting voortgaan. Ons het gesê hulle moet met die nasionale departement van samewerkende regering konsulteer. “Een ding is duidelik, as daai meeting voortgaan, woon ons dit nie by nie. Ons gaan nie ons veiligheid en gesondheid in die gevaar sit nie. “Ons gaan nie teen ’n direkte order van die commander in chief optree nie.” Sommige inwoners se water is afgesit en vullis is die afgelope twee weke nie verwyder nie. “Hoe kan jy vir mense sê hulle moet hulle hande was om teen die corona-virus te beskerm en dan sit jy die water af? “Mense word gesê om op tissues te sneeze en dit te verwyder, maar die vullis is nie verwyder nie.” Heyns sê toe sy navrae gedoen het oor die vullis, is gesê die kontrak met die diensverskaffer het verval.