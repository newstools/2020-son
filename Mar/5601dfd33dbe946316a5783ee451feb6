’N VROU in Australië het omtrént uitgefreak toe sy ’n slang in haar sak aartappels vind. Marissa Davidson van Nieu-Suid-Wallis het die 4 kg sak aartappels laas Vrydag by Woolworths gekoop. Sy sê sy’t in die sak gegrawe vir ’n knol, maar toe kry sy ’n reptiel beet. Beskerm Die slang het na haar sieklike, vyfjarige seun, Chase, begin seil. Die ma het oor haar ergste skrik gekom om haar laitie te beskerm. Sy sê: “Ek het my seun gegryp en gehol. Toe kry ek my stofsuier se pyp en smash die slang se kop af.” – Daily Mail