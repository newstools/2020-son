’N MAN wat erken het dat hy twee taxi-base uitgehaal en ’n derde geskiet het, is gister in die Kaapse hooggeregshof twee lewenslange vonnisse opgelê. Phindile Velem, ’n Oos-Kapenaar wat in Delft gewoon het, het vroeër skuld beken vir die moord op Nkosithandile Pa­ngo en Maliphakame Magxwalisa. Hy het Magxwalisa op 22 Februarie 2018 voor ’n OK MiniMark uitgehaal. Later daardie jaar het hy Pango in Delft voor Spar doodgeskiet. Velem (42) het ook skuld beken vir die poging tot moord op Themba Liwani. Die ses ander klagte hou verband met die onwettige besit van ’n vuurwapen en ammunisie. Velem was lid van Central Union Taxi Association. Dis geaffilieer by die Cape Amalgamated Taxi Association. Hy is tot ag jaar vir poging tot moord gevonnis en 27 jaar vir die ses ander klagte. Alles word saam as een lewenslange vonnis uitgedien.