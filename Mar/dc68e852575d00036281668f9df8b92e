GEEN nuwe show word uitgesaai in die plek van die gewilde sepie Isidi­ngo: The Need nie. SABC3 het besluit om eerder ou episodes van die program in daardie tydgleuf uit te saai. So, ons sal steeds na Isidingo kan kyk, maar na repeats daarvan. Wow, die sukkelende SABC dink regtig niks van sy kykers nie. Die sepie was 21 jaar op die kassie. Die slot is gister uitgesaai. Channel24 berig dat ons môre en Maandag kan kyk na episodes van die sepie se verjaardagvieringe. Van Dinsdag 17 Maart word ons gebombardeer met repeats van die show. Daar is nog nie aangekondig tot wanneer ons met die repeats opgeskeep gaan wees nie. Hulle het wel beloof dat daar êrens in die jaar ’n nuwe SABC3-skedule gaan inskop.