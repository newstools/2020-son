LADISMITH. – Die Vasbyt-stapkompetisie het vir die sesmanskap van Laerskool Towerkop ’n goue event geword. Dié landwye kompetisie word jaarliks tot in die uithoeke van die land aangebied. Dit is die naweek in Gansbaai ook gehou. Dit was veral die spanne van die departement van korrektiewe dienste en die Suid-Afrikaanse Polisiediens wat goed verteenwoordig was. Maar dit was die junior Vasbytspan van die Laerskool Towerkop wat die skare van nagenoeg 150 deelnemers weer verstom het. Hierdie sestal bestaande uit Johein Moos, Juan Smith, Marcelino Latell, Monzay Oerson, Nathan Swanepoel (kaptein) en Leezano Jonathan, het die uitmergelende afstand van 35 km in net meer as vier uur afgelê. En so het die boys dan ook die tweede Gansbaai Vasbyt-titel ver­ower en dit in goud verewig. Nathan sê: “Spanwerk is die geheim. Dis bloed, sweet, trane en sommer baie sterk Deep Heat!” Oefen David Mentoor, hulle afrigter, was ewe opgewonde: “Ons mik na ’n driekuns volgende jaar. Ons het ’n bef*kte span.” Intussen begin die manne al weer oefen vir die volgende stapkompetisie, wat in Nelspruit gehou sal word.