'N BEKENDE Kaapse pastoor ontken hy is 'n gewelddadige man nadat 'n video van hom viral op Facebook gegaan het. In die video, wat al meer as 200 000 keer gekyk is, word hy deur 'n groep vrou gekonfronteer omdat hy na bewering sy vrou aangerand het. Die pastoor, wat ook Sondae op die radiostasie Umhlobo Wenene FM preek, het in die video ook 'n baksteen in sy een hand en dreig om een van die vorue daarmee te slaan. Een van sy bure vertel dan dat die pastoor al vir jare sy vrou slaan en dat sy een aand om middernag bebloed aan hul deur geklop het. Die pastoor erken aan SowetanLive dat hy en sy vrou soos alle getroude paartjies stry. "Maar ek het nog nooit 'n hand vir my vrou gelug nie," het hy gesÃª. "Mense wat my ken weet dat ek van natuur nie 'n gewelddadige persoon is nie. Ons is al vir 20 jaar getroud en het drie kinders. In alle huwelike stem paartjies nie altyd met mekaar saam nie en ons kan dit nie vermy nie." - SowetanLive 