IN ’N onderhoud vir werk het jy net sewe sekondes om daardie eerste indruk te laat geld. Jou kleredrag en die kleure wat jy dra, verklap reeds baie van jouself aan jou potensiële werkgewer. Behalwe dat jy moet verseker dat jou klere gepas is, moet jy ook op die kleur van jou uitrusting let. Die kleure wat jy dra, stuur ’n subtiele boodskap aan die onderhoudvoerder. Natuurlik geld ál dié reëls nie as jy vir ’n werk in die mode-bedryf aansoek doen nie. Wanneer jy dus aansoek doen om werk, neem altyd die bedryf en maatskappy in ag. Kies soliede kleure Patrone kan die persoon se aandag aflei en dit op jou uitrusting laat fokus pleks van op jou bevoegdheid. Kies eerder soliede kleure sonder patrone. ’n Dun streephemp of -broek is egter steeds gepas. Moenie oorboord gaan met kleur nie As jy ’n neutrale uitrusting aan het, kan jy een kleurryke item by jou uitrusting voeg. ’n Swart knie-lengte-rok met rooi skoene is altyd ’n wenner. Die webwerf welstand.solidariteit.co.za gee die volgende raad oor die kleure wat jy na ’n onderhoud behoort te dra: