'N BEMANNINGSLID aanboord die MV Corona het tekens van die corona-virus, Covid-19, begin wys. Hy en nog 'n bemanningslid, wat nog geen tekens van die siekte getoon het nie, word in isolasie op die skip gehou. Die Transnet National Ports Authority (TNPA) sÃª in 'n verklaring die twee bemanningslede het het op 9 Maart van Istanbul in Turkye na Suid-Afrika gevlieg. Die MV Corona het op 11 Maart die Kaapstadse hawe verlaat. Verlede Vrydag het die meester van die skip egter laat weet dat een van die lede simptome van die virus begin wys het. Ses passasiers aanboord die MV AidAmira-passasierskip was op dieselfde vlug as die twee bemanningslede. Daar is reeds bevestiging gegee dat hulle nie enige simptome van die siekte wys nie. Hulle is egter steeds van die skip gehaal en na 'n hospitaal geneem vir toetse. Die res van die passasiers op die MV AidAmira gaan nou onder kwarantyn bly totdat die ses se toetse bekend gemaak word. 