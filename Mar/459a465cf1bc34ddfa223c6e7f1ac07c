DIE vermeende kindermoordenaar van Eerste­rivier Melvin Volkwyn het Vrydag sy eerste verskyning in die Kaapse hooggeregshof gemaak. Volkwyn, wat in sy gemeenskap bekend is as ’n gay haarstilis, loop hof vir Orderick Lucas se moord. Die eenjarige kind is laas lewend in sy toesig gesien. Orderick se ma, Davideen Lucas, en Volkwyn was kop-tjommies wat saam dwelms gebruik het. Sy het die kind op 24 Maart in Volkwyn se sorg gelos toe lede van die gemeenskap haar wou pak gee oor ’n gesteelde foon. Hy het haar die volgende dag ingelig dat hy die kind na haar ma toe geneem het. Eers toe sy drie dae later by haar ma uitkom, het sy uitgevind die kind is vermis. Orderick se lyk is nege dae ná hy laas lewend gesien is, in ’n drein gevind. Uitgestel Volkwyn het Vrydag weer netjies gelyk. Hy was in ’n swart hemp en swart baadjie geklee. Volkwyn het met ’n sagte, fluisterstem die hof meegedeel dat hy nog nie ’n lawyer het nie. Hy het ook aangedui dat hy graag ’n Legal Aid lawyer wil hê. Die saak is vir dié doeleindes tot 13 Maart uitgestel. Junior, Scheffers se kind, was twee toe hy verlede jaar op 22 Februarie in die hospitaal dood is. Die staat voer aan dat Johannes vir Junior oor ’n tydperk mishandel het en dat sy ma van die abuse geweet het. Sy het die kind hospitaal toe geneem en gesê hy het sy kop gekap toe hy van die bed afgeval het. Die saak is 27 Maart weer in die hof vir ’n voorverhoor.