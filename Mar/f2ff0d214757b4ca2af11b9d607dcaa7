IN 'n boodskap aan die land het pres. Cyril Ramaphosa Suid-Afrika meegedeel dat 'n derde persoon aan die corona-virus dood is. "Die siekte versprei vinnig en in talle lande in die wêreld met meer as 740,000 wie besmet is en meer as 35,000 wie weens die virus gesterf het. "Die gesondheidstelsels van baie lande, insluitende hospitale en klinieke, is onder geweldige druk. Ons eie navorsers en wetenskaplikes reken ons besluit op lockdown was die regte besluit." Volgens die president het baie Suid-Afrikaners verantwoordelik reageer op die lockdown. Hulle bly by die huis, gehoorsaam die regulasies en tref die nodige voorsorgmaatreëls. Ramaphosa het weer 'n beroep op Suid-Afrikaners gedoen om die volgende 17dae by die huis te bly. "Verlaat jou huis net as jy kos en ander noodsaaklikhede moet kry, maatskaplike-toelae moet gaan trek, medikasie koop of dringende mediese-sorg benodig. "Die enigste mense wie mag gaan werk is gesondheidsorgwerkers, sekuriteit en nooddienswerkers, diegene wie ons mense van kos; medikasie en basiese goedere en ander noodsaaklike dienste voorsien. Ramaphosa erken dat moeilike dae voorlê. "Ouers is bekommerd oor die veiligheid van hul kinders. "Kleinsake-eienaars en informele handelaars verloor of baie of al hul inkomste. "Werkers is bekommerd oor hul werk. "Ons bejaarde en broos het mense nodig om vir hulle om te sien. Diegene wie op straat woon is sonder skuiling of kos. "Studente mis uit op lesse in die klas en is bekommerd oor hul toekoms. Ramaphosa gee toe dat daar word foute gemaak in hierdie ongekende tye maar dat die regering daaruit leer en vinnig daarop reageer om dit reg te stel.