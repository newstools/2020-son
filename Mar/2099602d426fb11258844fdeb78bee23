JULLE sal nié Queen Sono pirate nie! Ek stem nie graag saam met die Suid-Afrikaanse aktrise Pearl Thusi nie, maar dié keer staan ek bankvas agter haar. Sy het by ’n fan gepleit om nie Afrika se eerste oorspronklike Netflix-reeks te download en te versprei nie. Die reeks, wat laas week in Johannesburg gelaunch is, handel oor Queen Sono (gespeel deur Pearl), ’n highly trained Suid-Afrikaanse spy. Sy werk vir ’n organisasie wat die lewe van Afrika se burgers wil verbeter. Die feisty Pearl is reg – ons moet trots toon in die reeks en moeite doen om dit aanlyn te kyk. Aanlyn Sy het in ’n twiet gebrêk oor hoe goed die reeks doen. “Queen Sono is nommer een in Kenya en Suid-Afrika! “Laat ons weet hoe die reeks in jou land doen.” ’n Fan sê toe hy gaan die series download wat tans op Netflix beskikbaar is. Pearl, wat nie skroom met nasty comebacks nie, het die fan mooi gevra dat hy eerder die series aanlyn moet kyk. “Liefie, moet asseblief nie ons show pirate nie. Ons het so hard daaraan gewerk en die syfers via die platform self, gaan die sukses van die show help, asook ander African shows wat op Netflix is.” So, julle wat Netflix accounts het, deel tog die login details met die res van ons.