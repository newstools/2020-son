DIE Zabalaza-teaterfees begin Saterdag in die Baxter-teaterkompleks. Dié jaar vier die fees ’n dekade van uitreiking na en ontwikkeling van talent in die Wes-Kaap. Dit duur tot volgende Vrydag. Die fees het ’n opwindende program van 42 teaterstukke opgeline waaraan altesaam 700 teaterskeppers gewerk het. Die fees beoog om vanjaar die verlede te vier en te kyk na ’n vernuwende toekoms waarin ’n platform vir jong, talentvolle teaterskeppers geskep kanword. Die fees trek weg met ’n gesinskarnaval môre en Saterdag. Daar gaan ’n hele klomp aktiwiteite en shows in die Baxter wees. In die Baxter se renovated tuin gaan die klanke van ’n band ’n lekker atmosfeer skep. Komediant Saterdagaand word ’n lekker musiek-show, Deep Soul in the 90’s, aangebied. Die headline act vir die show is die talentvolle jong sangeres Andrea Fortuin. Dit begin 19:00 en toegang is R100. Die komediant Wayne Mckay tree ook op. Die hooffees begin Maandag met daaglikse shows 10:00, 11:30, 16:30 en 19:00. Toegang tot elke produksie kos R30. So, kom ondersteun die Zabalaza. 