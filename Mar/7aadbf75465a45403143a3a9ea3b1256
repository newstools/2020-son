DIE musikant en sanger Brendt Wayne de Wet is baie opgewonde oor sy tweede album, Born to Win, wat vandag uitgereik word. De Wet sê: “Ek het geleer as jy deurdruk en hard werk, sal alles op die regte tyd in plek val vir jou. “Dis nie altyd maklik in die vermaak­likheidsbedryf nie, maar met harde werk en toewyding kom sukses. Met die regte ingesteldheid en geloof in God sal jou drome waar word.” De Wet sê hy is veral opgewonde oor sy duet met die talentvolle sangeres Bianca Solomons in die lied “Flying Higher”. Ruk “Born to Win”, met die sangeres Crushanda Forbes, is ook ’n spesiale lied wat vele sal inspireer. Die ding gaan ruk met die song “Van die Kaap tot in Springbok”, wat De Wet saam met die talentvolle rapper Vito van Namakwaland opgeneem het. Deesdae kan julle De Wet ook hoor op die gemeenskapsradiostasie MFM in Stellenbosch, waar hy van 18:00 tot 21:00 uitsaai. Die Birthday Album Launch with Brendt Wayne begin 19:00 op die Le Pommier-wynlandgoed in Stellenbosch. Van die bekendes wat op die bekendstelling gaan optree, is Craig Adriaanse (Arendsvlei) en Mnr. SA, Heinrich Gabler. Vir meer inligting bel Samantha Oliphant by 076 064 6220.