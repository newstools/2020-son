LEERDERS in die Beaufort-Wes-distrik het weer skoolvervoer nadat die 
Wes-Kaapse minister van onderwys, Debbie Schäfer, dit heringestel het. Bekommerde ouers het geappelleer teen ’n besluit van die Wes-Kaapse onderwys­departement om die vervoer te kanselleer. Dié besluit is verlede jaar deur die WKOD geneem en is wyd veroordeel. Beswaar
 is onder meer gemaak teen dié besluit, weens veiligheidsredes vir hulle
 kinders wat daagliks oor die besige N1-snelweg moet loop om by die 
skool te kom. Schäfer sê sy het die appèl goedgekeur nadat sy persoonlik die betrokke roete geïnspekteer het. Uitsondering “Ek wou die perspektief van bekommerde ouers en inwoners verstaan voordat ek my besluit geneem het,” sê sy. “Die
 WKOD se vervoerbeleid maak weens ’n beperkte begroting voorsiening vir 
vervoer aan leerders wat 5 km of verder skool toe moet stap. “Beaufort-Wes was voorheen ’n uitsondering weens die omstandighede wat onveilig is vir leerders om te stap.” ’n
 Inspeksie van die roete langs die N1 het Schäfer oortuig dat die pad, 
ten spyte van veranderinge daaraan, steeds ’n gevaar inhou vir kinders. Intussen het die ANC die besluit verwelkom.