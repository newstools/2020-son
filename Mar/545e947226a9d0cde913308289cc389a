DEONTAY Wilder kán Tyson Fury klop – mits hý sy afrigter is, sê die voormalige wêreld-weltergewigkampioen Floyd Mayweather. Die skatryk Amerikaner wat ook as “Mr. Money” bekend is, sê daar is by hom geen twyfel nie dat Wilder sy tweede rematch sal wen as hy in die Bronze Bomber se hoek is. Mayweather het aan Fox Sports gesê: “Ek is bereid om my landgenoot te help. As ek hom afrig, sal ek hom leer hoe om te wen.” Maar Mayweather praat net groot, want dis nie asof Wilder nie weet hoe om te wen nie. Gelykop Dit was immers net sy eerste nederlaag in 44 gevegte. Mayweather was langs die kryt toe Fury en Wilder twee jaar gelede gelykop geboks het. Hy sê: “Wilder is ons broer met talle skitterende oorwinnings agter sy naam. Ons moet hom in alle opsigte bystaan.” Intussen het die promotor Bob Arum Fury en Wilder se derde geveg vir 18 Julie in Las Vegas bevestig. Wilder het voor sy onlangse rematch aan Boxing Scene gesê Mayweather het hom nog nooit geback as Amerika se “volgende African American ster” nie.