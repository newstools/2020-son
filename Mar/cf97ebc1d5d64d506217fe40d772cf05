VALENCIA, die eerste Spaanse sokkerklub wat aankondig dat hy deur die corona-virus getref is, het onthul 35% van sy spelers en werkers is positief getoets vir Covid-19. Luidens ’n verklaring deur die klub het spelers en werkers die virus opgedoen toe hulle in Milaan, Italië, gaan speel het. Milaan is aangedui as een van die Europese stede met die hoogste risiko vir Covid-19. Valencia skryf verder in sy verklaring dat spelers en werkers onder kwarantyn by hulle huise geplaas is. Ergste Spelers ontvang ook mediese hulp en sit hulle oefenprogram op hulle eie voort. Spanje is naas Italië die Europese land wat die ergste getref is deur die uitbreking van Covid-19. Altesaam 9 100 mense is positief getoets en 309 is dood.