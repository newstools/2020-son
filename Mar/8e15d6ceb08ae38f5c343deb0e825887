UIT die staanspoor moet genoem word dat die syfers vandag nie 'n afname in die aantal infeksies toon nie. Met hierdie woorde begin dr. Zweli Mkhize, minister van gesondheid, sy persverklaring toe hy aankondig dat teen Saterdagaand was die aantal positief bevestigde gevalle 1187 in die land. "Die syfers is bloot slegs 'n refleksie van positiewe uitslae wat ontvang, verified en gereed was vir vandag se verslag." Mkhize noem dat daar ook met groot kommer kennis geneem word van die aantal bevestigde Covid-19 gevalle van gesondheidswerkers, in beide die privaat en staatshospitale. Dit sluit dokters en verpleegsters in. Onder die Covid-19 bevestigde gevalle van gesondheidswerkers is - 'n Dokter van Limpopo, wie positief getoets het nadat hy in die buiteland was op vakansie. Hy het met sy terugkeer dadelik homself onder kwarantyn geplaas en die 14-dae tydperk het onlangs geeindig. Sy jongste uitslae kan nou bevestig word as negatief. - 'n Dokter van Mpumalanga wie ook onlangs op vakansie in die buiteland was, was in kontak met staff en pasiënte voor hy positief getoets en onder kwarantyn gegaan het. Ander gesondheidswerkers wie in kontak was met hom is ook getoets en die deel van die hospitaal waar hy werk gesluit. Dit sal binnekort weer heropen. - In die Vrystaat het 3 dokters, 1 verpleegster en 1 neurophysicist positief getoets. - In Gauteng word 6 dokters geraak. Hulle is almal in goeie gesonde toestand met ligte tot geen simptome. Mkhize noem dat slegs een dokter, wie 70-jaar oud en in die Vrystaat is, is in die ICU. "Dit moet beklemtoon word dat die gesondheidsorgwerkers nie die virus opgedoen het terwyl hulle pasiënte behandel het nie. "Hulle was in kontak met familie, vriende en ander kollegas, wie positief getoets het. Al die persone wie identifiseer is as kontakte is onder kwarantyn geplaas en word gemonitor." Mkhize noem: "Ons kan ook aankondig dat Suid-Afrika deelneem in die Public Health Emergency Solidarity Trial, wat deur die wêreldgesondheidsorganisasie geinisieër is om kliniese proewe te doen om behandeling vir Covid-19 te vind."     