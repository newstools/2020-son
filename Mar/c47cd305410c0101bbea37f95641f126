SY DAE as afrigter van Australië se nasionale rugbyspan is lankal verby, maar Michael Cheika braak steeds gal oor hoe sy termyn tot ’n einde gekom het. Cheika is amper ses jaar gelede geloof toe hy die Wallabies tot die 2015-eindstryd van die World Cup afgerig het. Die vier jaar van sy termyn daarna was egter die swakste in die geskiedenis van Australiese rugby. Hy en sy span is boonop in die kwarteindronde van laas jaar se World Cup in Japan uitgeboender en kort daarna het Cheika bedank. Teleurstelling Die 53-jarige, wat deesdae as konsultant vir die Sydney Roosters werk, het aan Fox Sports gesê hy sal seker nooit tevrede voel met die feit dat hy niks met die Wallabies gewen het nie. “Is ek tevrede? Nee, want ek wou ’n Bledisloe Cup en die World Cup wen en het dit nie reggekry nie. “Dit maak my seer op ’n persoonlike vlak, want ek waardeer die supporters op straat en ek weet dit is wat hulle wil hê. “Ek kan die teleurstelling by my familie sien. “Die kinders kyk die game­ geklee in hulle jerseys en dan die volgende dag as jy verloor het, is hulle ongelukkig.” Potensiaal Cheika, die seun van Libanese immigrante, sê verder dit was ’n eer om die Wallabies te kon afrig. Volgens Cheika was die grootste probleem en struggle vir die Wallabies die swak voorbereiding van spelers by hulle Superrugby franchises. “Baie van my spelers het eintlik bo hulle potensiaal gespeel,” het Cheika verduidelik.