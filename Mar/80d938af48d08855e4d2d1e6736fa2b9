DIT help nie jy wen die Lotto of die PowerBall nie. Al die kantore van Ithuba is ook nou toe. Ithuba het besluit, weens die uitbreek van die corona-virus, dat dit beter sal wees om veilig te speel en sy kantore te sluit. Die goeie nuus is, as jy wen, sal jou ticket ’n jaar lank geldig wees. Ithuba sê in ’n verklaring niemand sal hulle wengeld kan claim terwyl die lockdown aan die gang is nie. “Mense wat R10 000 en minder wen, kan by sekere kleinhandelaars geld kry, as die kleinhandelaars dit wil uitbetaal.” Verval “Spelers hoef nie angstig te raak dat hulle nie hulle geld sal kry nie. “ ’n Wenkaartjie se life span is 365 dae voordat dit verval. Dis belangrik dat spelers hulle kaartjies hou totdat dit weer veilig is om hulle geld te eis.” Ithuba moedig mense aan om die games digitaal te speel. “Ons app kan maklik afgelaai word op alle smartphones. “Hulle kan ook deur hulle banke speel. ’n Span is beskikbaar om die mense te help.” Ithuba sê hy is afhanklik van borgskappe met die uitsaai van die draws. Van nou af sal die draws net op digitale platforms uitgesaai word. Dis platforms soos op die web­site van die National Lottery Mobile App en sosiale websites.