LIVERPOOL se voormalige striker Daniel Sturridge sê hy is verpletter nadat hy vir vier maande uit sokker geskors is. Die 30-jarige Engelsman is gestraf oor hy die wed­dery-reëls oortree het. Hy is aanvanklik vir ses weke geskors, waarvan vier weke opgeskort is, maar die Football Association het appèl aangeteken teen die bevindings van ’n on­afhanklike kommissie. ’n Appèlraad het die Trabzonspor-speler se boete boonop verdubbel tot £150 000 (amper R3 miljoen). Uitgerekte In ’n video op sy You­Tube-rekening het Stu­r­ridge gesê dis “ ’n paar dae” nadat die ”teleurstellende, ontstellende” besluit sy seisoen beëindig het. Hy het bygevoeg: “Ek wil net sê, dit was die afgelope paar jaar ’n baie lang en uitgerekte proses en dit was vir my moeilik om op sokker te konsentreer. “Ek sal voortgaan om te campaign vir beroepsokkerspelers. “Ek voel die weddery­ondernemings en die gebruik om te wed om watter speler na watter klub skuif, moet gestop word.” Sturridge se kontrak met Trabzonspor is Maandag beëindig. Hy het die Turkse span bedank vir die tyd op sy boeke. Hy het afgesluit deur te sê hy voel “ongemaklik” daarmee om ’n salaris van die klub te kry sonder dat hy ’n bydrae lewer. – AP