’N STIEFPA van Wesbank het sy dogter verkrag en ook vuilsiekte gegee. Die 15-jarige gr. 7-leerder is nog erg getraumatiseer en sukkel nou met haar skoolwerk. Volgens die meisie se ma (34) het die voorval in Desember verlede jaar plaasgevind. Die 34-jarige stiefpa het na bewering wanneer sy vrou slaap, na sy stiefdogter se kamer gegaan en haar verkrag. Die meisie se omgekrapte ma sê: “Hy het altyd laat in die aande as ek al slaap nog blou movies in die voorkamer gekyk. “Hy het een aand na my kind se kamer gegaan en gesê sy moet stilbly, want hulle gaan nou ougat maak. “Hy het sy hemp uitgetrek en dit om haar mond gedraai om haar stil te maak. “Nadat hy haar klaar verkrag het, het hy gesê sy moet stilbly anders gaan dit groot moeilikheid veroorsaak of hy gaan haar vrek maak. “Dit het oor ’n tydperk aangegaan en ek het niks vermoed nie. “My niggie het eendag by my huis gekom en wou saam met my man praat. “Sy het gedroom my man doen iets onwettigs in my huis. “Hy kyk blou movies en het iets gedoen wat ’n gruwel in die oë van God is. “My man het kwaad geraak en my niggie uitgesit. Dit het my laat wonder. “ ’n Paar dae daarna het ek my drie meisiekinders gevra of hulle pa al aan hulle gevat het. Arresteer “Die oudste een het begin huil. Toe ek vra wat aangaan, het sy gesê hulle het ougat gemaak. Hy het my kind se hele lewe verwoes.” Volgens die meisie se ma het sy haar kind na die dokter geneem, waar bevestig is dat sy seksueel gemolesteer is. Die ma beweer haar dogter het ook vuilsiek opgetel en moes ’n inspuiting en behandeling ontvang. Die cops het die volgende dag die stiefpa by die huis kom arresteer en hy is tans in aanhouding. Hy sal op 25 Maart weer op aanklag van verkragting in die hof verskyn.