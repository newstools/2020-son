DIE familie van ’n Baaise man wat sedert Vrydag vermis is, is siek van kommer. Ferdi Alexander (60) van Watson Crescent in Salsoneville in die Baaise Northerns is Vrydag laaste gesien toe hy in die rigting van Extention 11 geloop het. Hy het jare gelede in daardie betrokke omgewing gewoon. Volgens ’n familielid van Alexander ly hy aan Alzheimer se siekte en is hy boonop ’n diabeet. Medikasie Die familielid sê Alexander was laaste geklee in ’n navy blue en mosterdkleurige kortmou sweater. Hy is 1,7 m lank, loop effe mank en het kort, grys hare. Volgens die familielid het Alexander al voorheen die pad gevat, maar het hy dieselfde dag nog teruggekeer huis toe. Sy sê hy is op medikasie, maar is weg by die huis sonder sy medikasie. Alexander is reeds as vermis by die polisie aangegee.