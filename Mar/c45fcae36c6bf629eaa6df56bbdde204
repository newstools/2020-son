DIS nou nie net groot sporting events en Coachela wat gekanselleer is weens die dodelike Covid-19, maar ook die jaarlikse Cape Town International Jazz Festival (CTIJF) is afgestel nie. Die jazz-pianis Abdullah Ibrahim het vroeër reeds laat weet weens die virus gaan hy nie meer by die CTIJF optree nie. Die legende het in Oktober 85 jaar oud geword. Teen druktyd het meer as 20 mense in landwyd al die nuwe corona-virus onder lede gehad. In ’n verklaring het Cherná Misrole gesê die bestuurders neem nie die uit¬breking ligtelik op nie. “Ons monitor plaaslike en internasionale verwikkelinge.” Die woordvoerder het ook gesê die organiseerders in is kontak met die nasionale gesondheidsdepartement en die Nasionale Instituut vir Oordraagbare Siektes. “Ons primêre bekommernis is die veiligheid en gesondheid van die feesgangers, kunstenaars en ons personeel. “Ons sal noodsaaklike updates via die sosiale media en capetownjazzfest.¬com doen.” Die fees was veronderstel om 27 en 28 Maart plaas te vind.