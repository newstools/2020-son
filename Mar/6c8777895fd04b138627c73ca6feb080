DIE stem van een van TV en radio se goue meisies, Thando Thabethe, gaan nie meer op 5FM gehoor word nie. Die aktrise en omroeper het dié week bekend­gemaak sy het ná vyf jaar by die stasie haar bedanking ingehandig. Sy het aan Channel24 erken dit was glad nie ’n mak­like keuse nie. “Ons moes ’n baie moeilike besluit maak. Dit is iets waaroor ek al baie maande tob. Ek het basies my bedanking by 5FM ingehandig. Die idee is om te fokus op die dinge wat ek wil doen. Floreer “Ek is al 11 jaar op die lug. Ek hoop ek het die pad vir ander jong swart vroue oopgemaak sodat hulle in hulle veld kan floreer.” Thando se laaste show is vandag. Die aktrise, wat al in Generations en meer onlangs in Housekeepers gespeel het, sê sy wil nou tyd aan haar act­ing bestee. “Ek begin Vrydag (môre) skiet aan die tweede season van Housekeepers en ons gaan horisonne in dié sfeer verbreed.”