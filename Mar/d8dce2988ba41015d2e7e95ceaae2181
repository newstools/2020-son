TEEN Saterdagmiddag was daar byna 300 positief bevestigde gevalle van die corona-virus in die Wes-Kaap. In 'n verklaring sê Alan Winde: "Daar is nou 298 bevestigde infeksies in die Wes-Kaap." In die Kaapse metro is 235 met 18 in die Tuinroete, 17 in die Kaapse Wynland-distrik en 7 in die Overberg. Daar is egter ook 21 wie nie op hul vorms aangedui het in watter distrik hul is nie. Die Wes-Kaap het Vrydagoggend ook sy en die land se eerste sterfte bevestig. Winde voeg by: "Daar is ook 10 mense wat in hospitale opgeneem is en vier hiervan is in die ICU. "Die hospitalisering van pasiënt behoort 'n waarskuwing aan ons almal te wees dat hierdie virus ernstige gesondheidsgevolge inhou." Ondanks versoeke van die regering aan mense om in die huis te bly, is daar die wie nie die versoek gehoorsaam nie. Winde noem dat daar talle arrestasies regoor die provinsie gemaak is en ook mense wie beboet is omdat hulle nie die lockdown-regulasies gehoorsaam nie. "Die regulasies is ingestel om die verspreiding van Covid-19 te vertraag. "Dit is ook sodat ons gesondheidsorgstelsel nie deur 'n skielike styging oorweldig word nie. "Indien mense nie by hul huise bly nie, sit hulle hul eie en die lewe van ander in gevaar." Die premier reken ook daar is nog net te veel mense wie nie die lockdown ernstig vat nie en dat dit hierdie gemeenskappe is wie die swaarste getref sal word wanneer infeksies gaan styg.   