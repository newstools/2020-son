DIE Champions en Europa League oorweeg dit om mini­-toernooie te hou. Sulke mini-toernooie om die Champions en Europa League dié seisoen te beslis, is van die opsies op die tafel wanneer Uefa vandag vergader. Die beheerliggaam van Europese sokker sal ’n reeks konferensies hou om te besluit oor die kwessies wat opgeduik het weens die invloed van die corona-virus op die sportkalender. Been Etlike opsies sal bespreek word oor hoe om die opeenhoping van uitgestelde wedstryde te hanteer. Elke oplossing het sy eie gevolge vir internasionale sokker in 2020 en ’21. Nog ’n opsie is dat net een been vir die Champions League en Europa League se kwarteindronde en halfeindstryde gespeel word. Uefa bly egter gretig dat ál die ligas afgehandel moet word.