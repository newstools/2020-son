DIE polisie ondersoek ’n moordsaak nadat die lyk van ’n man in ’n jaart in Bethelsdorp in die Baaise Notherns aangetref is. Die slagoffer is Raven Hugo (26) van Homeria-laan, Uitbreiding 34. Skietwonde Kol. Priscilla Naidu, ’n polisiewoordvoerder, sê die polisie het Hugo se lyk omstreeks 06:00 gisteroggend in ’n yard in Jonquilstraat, Bethelsdorp, aangetref. Sy sê hy het veelvuldige skietwonde aan die bolyf gehad. Volgens Naidu het Hugo geen bende-affiliasie gehad nie. Die motief vir sy dood is tans nog onbekend.