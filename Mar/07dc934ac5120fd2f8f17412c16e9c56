MINIMUM norme en standaarde vereis dat ouer mense in tehuise ’n beleid mot volg rondom aansteeklike siektes en ’n rampbestuur-program moet in plek wees. So sê die woordvoerder van maatskaplike ontwikkeling in die Wes-Kaap, Joshua Covenant Chigome, namens min. Sharna Fer­nandez. “Dit is die verantwoordelikheid van die direksie en bestuur van die tehuis om te verseker dat personeel opgelei en so ’n beleid geïmplementeer word,” sê hy. Chigome sê die departement ??monitor fasiliteite ingevolge sy moniteringsplan. Opgelei “Die departement ??adviseer residensiële fasiliteite om hulle beleid oor aansteeklike siektes en rampbestuur-planne te implementeer. “Die bestuur van hierdie fasiliteite moet daarop fokus om te verseker dat hulle personeel opgelei is oor die corona-virus en veiligheidsmaatreëls en om te verseker dat die veiligheidsmaatreëls toegepas word,” sê hy. Maatreëls moet hande was insluit en besoekers se toegang tot die fasiliteit beperk. Past. Trevor Herbert, sekretaris van die uitvoerende maatskaplike raad van die Apostolic Faith Mission van Suid- Afrika, sê die raad word gelei deur wat die departement van maatskaplike ontwikkeling benodig. Hy sê die raad hou by wat die departement versoek het. “Ons het egter reeds ’n aantal voorsorgmaatreëls vir die gesondheidsprotokol ingestel wat hand-ontsmetting insluit. Dit is al gedoen oor ’n lang tydperk voor die uitbreek van die virus,” sê Herbert. Herbert het ook bevestig dat hulle ingelig is om vir dertig dae geen familie-kontak by die ouetehuise toe te laat nie. “Ons topleierskap van die kerk het vergader en die besluit geneem om die protokol in werking te stel soos deur die departement aanbeveel,” sê hy.