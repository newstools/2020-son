SPEAR of the Nation het sy kanse versterk om Safa Oos-Kaap se Tweede Liga dié seisoen te wen. Spears het dié naweek met die voormalige Nasionale Eerste Liga-span Mthatha Bucks afgereken. Spears se oorwinning met 2-0 beteken hulle sit boaan die log. Matta Milan, wat met 4-3 oor Subs geseëvier het, het ewe veel punte (42). Milan het egter een wedstryd meer gespeel. Bizana Pondo Chiefs en Bush Bucks is onderskeidelik derde en vierde. Hulle het ook ewe veel punte (40). Laaste Die Baaise derby tussen PE Stars en Sibanye het met 1-0 in Stars se guns geëindig. Dit hou Stars in die vyfde plek, met Sibanye wat steeds in die laaste (16de) plek is. In die Derde Liga is net ’n paar wedstryde gespeel. Die Madibaz het ’n goeie oorwinning behaal deur Major Chiefs met 5-2 te klop. Dit plaas die Madibaz ook met ’n punt bo Bay Tigers, wat tweede lê. TWEEDE LIGA Subs 3, Matta Milan 4; Sibanye 0, PE Stars 1; Yaka United 4, Bush Pirates 1; Bisho Stars 0, Bizana Pondo Chiefs 6; Birmingham 0, Bush Bucks 2; Spears 2, Mthatha Bucks 0; Amavarara 4, Peacemakers 1. DERDE LIGA Despatch Pioneers 0, Roaring Tigers 0; Camper United 0, School of Excellence 5; Lion City 3, Motherwell Academy 1.