’N COUPLE in New York het veilige social distancing by hulle troue toegepas toe ’n vriend die plegtigheid vanaf sy flat se venster op die vierde verdieping waargeneem het. Reilly Jennings en Amanda Wheeler het hulle troulisensie laas Donderdag gekry en sou die volgende dag by die huweliksburo trou, berig UPI. Toe kondig New York se burgemeester, Bill de Blasio, af alle staatskantore word gesluit weens die Covid-19-pandemie. Gelukkig is hulle pel Matt Wilson ’n huweliksbeampte, dus kon die troue – weliswaar op ’n afstand – voortgaan.