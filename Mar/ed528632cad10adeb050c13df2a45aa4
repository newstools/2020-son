SUID-AFRIKA het reeds daaraan begin werk om 'n entstof vir die corona-virus, Covid-19, te ontwikkel. Blade Nzimande, minister van hoër onderwys, sê die Universiteit van Kaapstad, die Wetenskaplike Nywerheids- en Navorsingsraad sowel as Suider-Afrika se entstofinstituut erk aan dié projek. Nzimande het joernaliste Dinsdag toegespreek ná president Cyril Ramaphosa se aankondiging van lockdown van 21 dae om die verspreiding van die virus te bekamp. Hy sê die doeltreffendheid van 'n aantal bestaande medisyne word tans getoets en dat huidige internasionale toetse deur die Wêreldgesondheidsorganisasie gemonitor word. - News24 