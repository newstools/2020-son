AJAX Cape Town en Steenberg United sal albei hulle onderskeie Glad­Africa Championship home games die naweek moet wen om hulle doelwitte te bereik. Die coach Theo Hempe se Steenberg-span kom vandag (15:30) teen Free State Stars te staan in die Athlone Stadion. Met sewe wedstryde oor, battle die sewende geplaaste Steenberg dit uit met AmaTuks, JDR (almal 34 punte) om Tshakhuma Tsha Madzi­vhandila (38 punte en tans vierde) te vang. Hempe jag ook nog sy eerste sege sedert hy die leisels by Mike Lukhubeni oorgeneem het. Swallows (40 punte) en U­thongathi (39 punte) is tans in die tweede en derde promotion play-off-posisie onderskeidelik. Dié spanne pak mekaar ook môre in die Dobsonville Sta­dion – wat straks die wenner se promosie-vooruitsigte ’n boost sal gee. Die voorloper, Ajax (45 punte), is eers môre in aksie wanneer hy TS Galaxy ook in die Athlone Stadion verwelkom. Volgens Ajax se kaptein, Isaac Nhlapo, is hulle gretig “to get back to winning ways” ná die nederlaag van 0-1 ver­lede week teen Cape Umoya United in die Athlone Stadion. Die no-nonsense defender verwag – met sewe wedstryde oor – behoort die span van Parow seker te maak om hulle voorsprong van vyf punte, minstens te behou. “Dit begin Saterdag met Galaxy, want dis ’n home game en ons moet maksimum punte insamel,” het hy gesê. “Ek wil nie te veel druk beleef in ons oorblywende games­ nie.”