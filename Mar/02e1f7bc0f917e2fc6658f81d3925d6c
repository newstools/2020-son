DIT is reeds twee maande en daar is steeds geen leidraad oor waar baba Kwahlelwa Tiwane van Khayelitsha is nie. Tiwane is in Parow, deur 'n vrou wat haar as maatskaplike werker voorgedoen het, by sy ma gesteel. Met die ondersoek wat nog niks opgelewer het nie, is dit onduidelik of die speurders enige nuwe leidrade het. Karabo Tau, die leerder van Hoërskool Claremont, wat van die ontvoering aangekla is, is weke gelede op borgtog vrygelaat. EWN berig Tiwane se ma, Asanda, hou vol dat Tau die persoon is wat haar as ’n maatskaplike werker voorgedoen het en met haar kind weggeloop het. Tau sal op 7 April wéér in die hof verskyn. 