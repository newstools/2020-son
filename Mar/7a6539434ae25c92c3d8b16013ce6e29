SAMMY Webber het jou hulp nodig vir sy komende ope­rasie. Ons weet veelvoudige sklerose is ’n tyd gelede by die talentvolle musikant gediagnoseer. Sedertien het sy sig agteruitgegaan. Weens die medikasie is daar ook ernstige skade aan sy hip joints. Die musikant se enigste opsie is om ’n dubbele heupvervanging te ondergaan. Dit sal hom ag maande buite aksie stel. Sammy het nou jou hulp nodig dat hy die volgende paar maande kan herstel sonder om hom oor sy geldsake te bekommer. Hy en van sy musiekvriende hou Saterdag ’n groot opskop by West End in Rylands om geld in te samel. Van die bands en kunstenaars wat gaan optree, is die Glenn Robertson Jazz Band en Chadleigh Gowar en sy band. Dans N2, Sean O’Connell, Richard Ceasar, Ian Smith, Vicky Sampson, Amy Wil­liams, die Pigalle Band en die Just Us Band gaan ook daar wees. Sammy en sy band, onder wie Celeste Williams en Lesley-Rae Webber, gaan jou ook dié aand lekker laat dans. By die deur betaal jy R120. Die deure word 17:00 oopgemaak. Die eerste band trek 18:00 weg.