DRIE mense is dood en vier ander beseer toe twee voertuie betrokke was in ’n botsing op die R61 tussen Cofimvaba en Ngcobo in die Oos-Kaap. Luidens ’n verslag deur die Oos-Kaapse departement van veiligheid en vervoer het die ongeluk 17:55 Sondagmiddag plaasgevind. ’n Hyundai i30 met ses insittendes het uit die rigting van Ngcobo in die rigting van Cofimvaba gery ’n Volkswagen Polo – met een insittende – het in die teenoorgestelde rigting gery. Hospitaal Die twee motors het reg van voor teen mekaar gebots. Die drivers van albei voertuie is oorlede, asook ’n 15-jarige passasier. Die beseerdes is vir mediese ondersoeke na die Cofimvaba Hospitaal geneem. Na bewering was spoed die hoof- bydraende faktor tot die ongeluk. Die polisie ondersoek op die oomblik ’n saak van strafbare manslag.