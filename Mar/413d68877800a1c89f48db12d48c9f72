DIE Orange One gaan nie vir prins Harry en Meghan se sekerheidswagte betaal nie. Die Amerikaanse president, Donald Trump, sê die koninklike paartjie moet vir hul eie sekerheidswagte betaal noudat hulle Kanada vir Kalifornië verruil het. Die tweetjies het mos glo met ’n privaat vliegtuig na Los Angeles gevlieg nadat die grens tussen die twee lande toegemaak is weens die corona-virus-pandemie. Die Orange One het nie nog baie tyd saamgebring nie: Hy het kleine Archie se ouers sommer per twiet laat weet hy gaan nie hulle sorge op hom vat nie. Padgegee Trump sê: “Ek is ’n groot vriend en aanhanger van die queen en Engeland. “Daar is berig dat Harry en Meghan, wat padgegee het uit die koningshuis, permanent in Kanada gaan bly. “Nou het hulle Kanada vir Amerika verlaat. Amerika gaan nie vir hulle sekuriteit betaal nie. Hulle moet self betaal.” Maar ek sien op eonline. com die koninklike paartjie het laat weet dat hulle nie van plan was om bakhand te staan nie. ’n Woordvoerder vir Harry en Meghan sê: “Sekerheidswagte wat deur privaat fondse beskikbaar gestel is, is klaar gereël.”