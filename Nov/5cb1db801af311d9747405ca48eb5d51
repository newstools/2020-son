'N GRAAD-6 leerder aan Bankfontein in Mpumalanga is dood nadat 'n watertenk op haar geval het. Die tragiese voorval het Woensdagoggend op die skoolterrein plaasgevind. Besonderhede bly egter nog 'n raaisel. Mpumalanga se LUR vir onderwys, Bonakele Majuba, het sy hartseer uitgespreek toe hy oor die voorval ingelig is. Volgens Majuba het hy reeds sy departement opdrag gegee om 'n ondersoek na die voorval te loods. Intussen sÃª 'n woordvoerder van die Mpumalanga onderwysdepartement, Jasper Zwane, hulle beplan om die skool te besoek, om die omstandighede wat tot die voorval gelei het vas te stel. Zwane voeg by hulle betuig ook hul medelye met die leerder se geliefdes.