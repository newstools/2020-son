JY KAN saam prys en juig – sommerso vanuit jou motor. Die gewilde gospelsanger Jonathan Rubain en sy vriende gaan weens die reënweer nou op Sondag 15 November optree by die Suidoosterfees, waar jy ’n klassieke inryteater-ervaring kan beleef. Sondag 15 November om 18:00 gaan daar by Koortjies met Jonathan Rubain en Vriende koortjies gesing word dat die stof so staan. Die show word by Atlantic Studios in Montague Gardens aangebied. Die kunstenaars wat saam met die Kaapse musikant en TV-aanbieder gaan optree, is sy geliefde gospel boy band, Seuns van Sion. Die groep bestaan uit Roland Miggels, Colin Mitchells Kurt Coetzee en Jonathan self. Kyk, julle weet mos nou al wanneer Seuns van Sion, optree, moet jy beslis jou juigskoene saambring! Micheala Andrews, die jong talentvolle sangeres met die engelstem, gaan ook optree. Die Suidooster-akteurs Theresa Sedras en Marco Spaumer gaan ook op die verhoog verskyn. Kaartjies kos tussen R250 en R300 per voertuig en twee tot vier mense kan in ’n voertuig sit en die vertoning geniet. Bespreek sommer nóú al by Compu­ticket.