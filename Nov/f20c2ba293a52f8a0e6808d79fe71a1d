’N TIENER (16) veg tans vir sy lewe nadat hy met ’n base­ball bat geslaan is oor hy op die sypaadjie gespoeg het. Die voorval het Saterdag in die Thembalethu-woonbuurt in George gebeur. Wanda Veza word tans in ’n hospitaal met ernstige be­serings aan sy lyf en kop behandel. Sy vriend Sibusiso Nzala (16) sê ’n man het op hulle geskree nadat Wanda op die sypaadjie gespoeg het. “Wanda het ’n bietjie water gegorrel en dit toe op die sypaadjie uitgespoeg. “Die man het reguit na ons toe geloop en Wanda met ’n baseball bat langs sy kop geslaan. Ons het begin hardloop, maar Wanda het dizzy begin voel en geval,” vertel Nzala. Kapt. Dumile Gwavu, ’n polisiewoordvoerder, sê die cops ondersoek tans ’n klag van aanranding met die doel om ernstig te beseer. Volgens Gwavu is daar nog geen arrestasie uitgevoer nie.