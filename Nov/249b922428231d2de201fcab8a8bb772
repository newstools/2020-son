'N POLISIEMAN verskyn binnekort in die Roodepoort-landdroshof op klagte van bedrog. Daar word beweer dat die 51-jarige luitenant-kolonel, verbonde aan beskermingsdienste by Marble Towers in Johannesburg,  in Januarie 2019  'n vriendin onder sy vrou se naam na die oogkundige geneem het vir 'n konsultasie en voorskrif. Kapt. Ndivhuwo Mulami  'n polisiewoordvoerder, sê die cop se vrou het in Julie 2019 ook die oogkundige besoek om haar brille te hernu, netom uit te vind dit was reeds vroeër onder haar naam gedoen. Die ondersoekeenheid teen ernstige korrupsie het gevind dat die polisieman sy vrou se mediese besonderhede tydens die Januarie-konsultasie gebruik het om sy “vriendin” te help. Die luitenant-kolonel verskyn op 24 November in die hof. -.News 24