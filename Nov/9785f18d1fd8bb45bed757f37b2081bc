DIE Lions en Pumas sal nie meer Saterdag in ’n Superrugby Unlocked-kragmeting op Ellispark in aksie wees nie. Die Suid-Afrikaanse Rugbyunie (SA Rugby) het Vrydag in ’n verklaring gesê dié wedstryd word uitgestel in lyn met COVID-19-protokol. SA Rugby het die besluit geneem op die advies van die Nasionale Instituut vir Oordraagbare Siektes om die risiko van die verspreiding van dié pandemie onder die rugbygemeenskap. “Die intensie is nou om dié wedstryd so gou as moontlik te herskeduleer, het SA Rugby se verklaring gelui. “Die besluit is geneem op Vrydag nadat daar twee positiewe gevalle aangemeld is van ’n tweede groepering van toets, met een speler van die Pumas wat positief getoets is vroeër in die week. “Kontak-opsporing-protokol is gevolg, waarna daar vasgestel is dat alle geafekteerde spelers in ’n skrum-oefensessie betrokke. As gevolg hiervan is verskeie van die Pumas se voorspelers in kwarantyn geplaas vir 10 dae. “Die Pumas moet volgende naweek in hul laaste wedstryd van die Superrugby Unlocked speel. Hulle reis op 20 November na Loftus Versfeld in Pretoria om die Bulls te pak. Planne is reeds in plek gesit om albei die Pumas se wedstryde teen die Lions en Bulls te probeer herskeduleer.” SA Rugby sê verder dat Vrydag se wedstryd tussen Griekwas en die Sharks, sowel as Saterdag se kragmeting tussen die Stormers en Cheetahs gaan ongeafekteerd voort. Dit is die tweede wedstryd waarin die Lions betrokke is wat weens Covid uitgestel is. Die Gautengers se kragmeting met die Cheetahs moes ook uitgestel word en is toe later heeltemal afgelas.