KAAPSTAD, trek jou dansskoene aan en stiek uit by die Kaapse Jol-produksie by die Suidoosterfees, wat tans aan die gang is. Kaapse Jol is 20:00 op 11 en 12 November op die planke. Dit vind by die Atlantic Studios-inryteater in Montague Gardens plaas.Kyk, dit gaan sommer ’n lekker groot jol wees – ’n unieke inryteater-produksie met Kaapstad se voorste kunstenaars wat die stad se ryke kultuurtradisies laat voortleef. Die Adams-broers, Loukmaan en Emo, saam met ’n eg Kaapse Maleierkoor, ’n klopsegroep en ’n tienstuk-orkes gaan die voete laat jeuk. Sangeres Die ouens van daai vuurwarm hit “Wikkel Wikkel” – Lil LK, RJay en AG-B – gaan ook optree. Die wenner van die Maak My Famous-kompetisie se tweede seisoen, Nicoleen Saal van Ocean View, is ook in die line-up. Dit sal die sangeres se eerste keer wees waar sy voor ’n live gehoor optree vandat sy die talentsoekprogram in September gewen het. Kyk, die plan vir die Kaapse Jol-produksie is maklik – die kunstenaars jol oppie verhoog en jy jol net lekker in jou kar! So, stiek gerus uit en kom jol saam!