BAFANA Bafana kon sekerlik nie vir ‘n makliker begin tot hul Afrikabeker kwalifiserende veldtog gevra het nie. Molefi Ntseki, waarnemende afrigter van die Suid-Afrikaanse sokkerspan, berei tans sy groep voor vir Vrydag se eerste ontmoeting met Sao Tome en Principe in Durban. Ntseki is bewus dat ‘n positiewe uitslag die druk op hom sal verminder. Maar die groot vraag is hoe sy spelers sal reageer ná die maande lange onderbreking weens die pandemie. “Dis ‘n verantwoordelikheid waarvan ons deeglik bewus is,” het hy gesê. “Ons weet ook Suid-Afrikaners is baie ongeduldig wanneer dit by die nasionale sokkerspan kom. "Wanneer ons wedstryde wen, vier die hele land dit. Wanneer ons verloor, is almal omgekrap en dan nie gelukkig met die coach nie.” Boonop is Ntseki forseer om ses veranderinge in sy groep aan te bring weens beserings. Kaizer Chiefs se Reeve Frosler en Andile Jali van Mamelodi Sundwons het albei onttrek. Die Cape Town City-spelers Abbubaker Mobara en Thamsanqa Mkhize het positef getoets het vir Covid-19. Thulani Serero en Thibang Phete is ook nie beskikbaar nie. Bafana Bafana, wat geloot is met Sao Tome, Ghana en Soedan in Groep C, is tweede in dié groep met een sege en ‘n nederlaag ná twee wedstryde. Die tweede ontmoeting met Sao Tome vind Maandag in Port Elizabeth plaas nadat dié land besluit het om tuisveldvoordeel op te gee en ook te help om verdere verspeiding van die Covid-19-pandemie te beperk. 