DIE polisie in Bothasig, Kaapstad, is op soek na twee gewapende mans wat ’n juwelierswinkel daar getarget het. Kapt. FC van Wyk, polisiewoordvoerder, sê die voorval het Dinsdag 11:35 by ’n winkelsentrum plaasgevind. Van Wyk voeg by een van die twee mans het ’n gun gehad. “Luidens berigte het die twee onbekende mans die personeellede met ’n wapen gedreig. “Toe die rowers die twee werknemers wou vasmaak, het hulle geweier. Hospitaal “In die gestoei wat gevolg het, het albei werknemers ligte beserings opgedoen. “Hulle is in die hospitaal opgeneem vir behandeling. “Die twee verdagtes het van die toneel gevlug met een van die werknemers se selfoon. “Hulle het weggery in ’n voertuig wat vir hulle gewag het.” Van Wyk sê enige een met inligting word gevra om asseblief die Bothasig-polisie te bel by 021 558 3688 of kontak Crime Stop by 08600 10111.