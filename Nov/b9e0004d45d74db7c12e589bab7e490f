DIT is 2020 – as ons nie lag nie, gaan ons beslis huil. Dis waarom jy moet uitstiek by die Comedy Near the Less Flippen Cold Sea waar van die Kaap se grootste komediante gaan optree. Die komedie-show vind op 21 November by die Masque-teater in Muizenberg plaas. Die gasvrou vir die aand is die grapjas Chantal Jax. Kyk, dié girl kén haar ding, want sy is al voorheen vir ’n Savanna Comics’ Choice-toekenning benoem. Die skreeusnaakse Mel Jones is die headliner vir die aand. Van die ander komediante wat gaan optree, is Kenwyn Davids, die bekroonde Phil de Lange, Saya Pierce-Jones, Yaseen Baker en Nicola Date. Maak tog seker dat jy jou mask dra as jy by die Masque opdaag. Sitplekke is beperk as gevolg van Covid-regulasies. Jy kan sommer nou al jou kaartjies teen R100 elk by Computicket bespreek.