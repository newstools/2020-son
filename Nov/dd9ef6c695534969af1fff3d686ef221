IAN Foster is nie die enigste afrigter van ’n internasionale rugbyspan wat tans swoeg onder die druk van hoë verwagtinge nie. Wallis se Wayne Pivac sukkel kwaai sedert hy as nuwe breier by Warren Gatland oorgeneem het. Vrydagaand se loesing met 9-32 wat Pivac se span van Ierland ontvang het, laat nou vrese ontstaan dat hy voor die einde van die jaar werkloos kan wees. “Ons geniet ons voorbereiding van die plan wat hy (Pivac) aan ons in die week gee,” het die ervare Drake-senter Jonathan Davies gesê. “Dis net vir ons om seker te maak ons voer dit uit op die wedstryddag. “Daar was so bietjie verandering, maar dis alles in ’n positiewe rigting. “Ons moet die werk wat ons in die week insit, laat geld. Ons is bitter teleurgesteld met dié uitslag.”