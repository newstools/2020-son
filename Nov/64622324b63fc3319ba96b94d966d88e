ALECK Skhosana, president van Atletiek Suid-Afrika, is gelukkig dat sy organisasie vandeesweek ’n voorlopige program vir volgende jaar kon bekend maak. Die kalender vir die 2021-seisoen is egter onderworpe aan voortdurende hersiening deur die na­sionale regering. Die status van die Covid-19-pandemie sal gemonitor word sodat toepaslik gereageer kan word. Skhosana sê: “Die bekendmaking van die fix­tures sal atlete en hul afrigters baie help met beplanning vir kompetisies. “Duidelikheid sal deurlopend gegee word na aanleiding van die gesondheidsdepartement se oorsigte.”