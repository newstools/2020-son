PRES. Cyril Ramaphosa het die gebeure Maandag in Brackenfell skerp veroordeel. 'n Spectacle van so 'n aard is 'n jammerte sê die staatshoof. Hy beklemtoon ook die reg van almal om vreedsaam te betoog. EFF-lede het Maandag vreedsaam probeer betoog maar is oppad na die Hoërskool Brackenfell deur ouers en inwoners gekeer en uitgelok. Een betoger is by die hospitaal met kopbeserings op geneem, terwyl een van die inwoners gearresteer is nadat hy met 'n vuurwapen in die lug geskiet het. Ramaphosa sê: "Dit is tans 'n belangrike tydperk vir die matrikulante van Hoërskool Brackenfell, en die res van die land. "Enige poging om die reg te verdruk, veral deur geweld en intimidasie, moet ten sterkte veroordeel word. "Wat Maandag gebeur het is 'n hartseer herinnering van die verlede, wat ons nie moet terugbring nie." Ramaphosa noem ook dat die beweringe van rassisme teen die skool moet dringend ondersoek word. Die beweringe spruit uit 'n private event wat ouers vir hul kinders in matriek gereël het. Die geleentheid is gereël nadat die skool besluit het dat weens Covid-19 daar vanjaar geen matriekdans sal wees nie. Slegs 42 van die 254 matriekleerders en vier onderwysers het die partytjie bygewoon, wat ook by 'n private venue en nie die skool was nie. Talle het die skool gekritiseer vir die event omdat net wit leerders dit bygewoon het. Die skool het hulself intussen van die event gedistansieer.