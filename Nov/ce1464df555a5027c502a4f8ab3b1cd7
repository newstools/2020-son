PLAASMOORDE bedreig voedselsekerheid in die land en daar moet dringend opgetree word, sê Helen Zille, voorsitter van die DA se federale raad. Afgevaardiges van die DA het die naweek by hul federale kongres eenparig besluit om 'n beleidsresolusie te ondersteun vir plaasmoorde om as haatmisdaad verklaar te word. EWN berig Zille het gesê die land het net 40 000 boere oor om 57 miljoen landsburgers te voed. Sy het ook bygevoeg dat daar dringend opgetree moet word. “Ek
 dink die eerste prioriteit is om van (die minister van polisie) Bheki Cele 
ontslae te raak en dan kan ons ernstig fokus op misdaad in Suid-Afrika." Cele het in September gese daar is tussen April verlede jaar en Maart 49 plaasmoorde by die polisie aangemeld. - EWN