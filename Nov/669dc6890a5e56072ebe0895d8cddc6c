DIT was veronderstel om ’n sege te wees waarna Manchester United se Ole Gunnar Solskjær in sy glorie kon bask. Pleks hiervan is Solskjær nou in ’n geveg met die Premierliga gewikkel ná Saterdag se sege van 3-1 oor Everton op Goodison Park. Solskjær se Red Devils het waarskynlik sy bas as United-breier gered ná hul treurmare Woensdag teen Istanbul Basaksehir in die Champions League. Bruno Fernandes se twee doele plus Edinson Cavani se eerste doel vir die klub het die druk op Solskjær verlig voor die internasionale onderbreking wat nou inskop. Dwarsklap United moes egter ’n agterstand van 0-1 uitwis nadat Bernard eerste vir die Toffees bloed getrek het. United se hardnekkige houding en karakter het hom egter in ’n posisie geplaas om met maksimum punte uit te tree – maar ten koste van beserings aan spelers oos Luke Shaw. Solskjær was ná die wedstryd die ene smiles, maar het ’n dwarsklap in die rigting van die Premierliga gegee. “Ons afskoptyd het ons vooraf opgestel om te misluk,” het hy gekla. “Ons het na Turkye gereis en het tot dusver baie wedstryde gespeel. “Ons het Donderdagoggend teruggekeer en het gister (Sater­dag) ’n lunchtime kick-off gehad. Dis ’n absolute gemors. “Ek kan nie die boys genoeg prys vir die karakter wat hulle gewys het nie. Hulle verdien beter. Luke Shaw het ’n be­sering opgedoen weens dit. “Dis ’n dyspierbesering wat nie te lank behoort te duur nie en Marcus Rashford sukkel ook. “Die owerhede het ons vooraf opgestel om te misluk. Wie is verantwoordelik hiervoor? Ons het genoeg gehad hiervan. “Ons moet verstaan dat dit baie uitputtend vir die spelers is om tydens hierdie pandemie te speel. Laat ons dan liewer op ’n Sondag speel.” – AP