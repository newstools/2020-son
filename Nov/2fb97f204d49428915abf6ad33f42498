ONSE eie Trevor Noah gaan die host wees van die 63ste Grammy-toekenningsaand. Die Suid-Afrikaanse komediant en aanbieder van The Daily Show is hierdie week aangewys as die aanbieder van die grootste toekenningsaand in die vermaakbedryf. Die Grammys vind sommer vroeg volgende jaar plaas: op 31 Januarie. Die komediant het die nuus met sy followers in die sosiale media gedeel. “Ten spyte van die feit dat ek verskriklik teleurgesteld is in die Grammys, wat volstrek weier om my te laat sing of te benoem in die kategorie vir beste pop-album, is ek verheug om aan te kondig dat ek die host van die 63ste Grammy Awards in 2021 gaan wees.” Ek weet sommer Trevor gaan ons trots maak!