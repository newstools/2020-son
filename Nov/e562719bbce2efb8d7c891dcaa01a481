DIE Cape Cobras gaan Donderdag diep moet delf om ’n oorwinning te behaal in hul eerste vierdagwedstryd teen die Titans op Nuweland. Die Titans oornag met hul telling op 195/3 en makeer nog 121 op die vierde en laaste dag. Die Cobras het Woensdaoggend voort gekolf met hul telling op 121/5 maar kon net 80 lopies byvoeg voor hulle almal vir 201 uit was. Kyle Verreynne se 85 (187 balle, 11x4) was die Cobras se enigste noemenswaardige telling. Theunis de Bruyn (63*) en Sibonele Makhanya (1*) kolf Donderdagoggend voort. "Ek dink die wedstryd is redelik gelykop op in die stadium," het Verreynne na afloop van die dag se spel gesê. "Ek dink ons staan net so ’n goeie kans om te wen soos hulle. Dit gaan egter belangrik wees vir die naatboulers wees om die draaiboulers by te staan.” *Op Kingsmead in Durban het ’n reuse vennootskap van 337 om die tweede paaltjie tussen Sarel Erwee (199, 282 balle, 25x4, 1x6) en Keegan Petersen 173, 363 balle, 16x4, 1x6) die Dolphins in ’n stewige posisie geplaas. Die wedstryd is egter nog in die balans met die Lions (75/3) wat Donderdag ’n verdere 125 lopies moet aanteken vir ’n oorwinning. Keshav Maharah (3/37) en die ander Dolphins draaiboulers gaan egter ’n handvol wees. In Bloemfontein is die Warriors (173/7) op die planke in hul soeke na 366 vir ’n oorwinning teen die Knights (430/6 verklaar 93/8 verklaar) 