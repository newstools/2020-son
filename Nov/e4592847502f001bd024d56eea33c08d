VOORDAT jy môre op Guy Fawkes-dag even daaraan dink om klappertjies of vuurwerke te skiet, moet jy eers by die Stad Kaapstad vir ’n permit aansoek doen. Volgens JP Smith, die mayco-lid vir veiligheid en sekuriteit, moet mense ook aansoek doen vir events waar meer as 200 deel­nemers verwag word. “Dit beteken nie dat ons Guy Fawkes kanselleer nie. Net die nasionale regering kan vuurwerke verbied.” Volgens Smith het geen subraad aangedui dat hy dit op terreine wil toelaat nie. “Daar is geen verpligting om dit te doen nie en sedert 2019 is daar geen aangewese vuurwerkterreine vir Guy Fawkes, Diwali en Oujaarsaand verskaf nie.” Beboet Hy sê geld is ook ’n issue. “Die koste van die bestuur van die terreine, die beskikbaarstelling van hulpbronne om aktiwiteite te monitor en die werk daarna om die plekkie skoon te maak, is nie haalbaar nie.” Hy maan enigeen wat vuurwerk sonder die nodige toestemming invoer en verkoop, sal beboet word. Vir permit-aansoeke stuur ’n e-pos aan die SAPD by capetown.explo­sives. cmrd@saps.gov.za. “Hulle kan die hoof van die Stad se afdeling vir brand- en veiligheid in hul aansoek kopieer: ignatius. smart@capetown.gov.za.” Meld die onwettige verkoop of gebruik van vuurwerke by die Stad se noodkommunikasie-sentrum aan by 107 vanaf ’n landlyn of 021 480 7700 vanaf ’n selfoon. Inwoners k an in dié verband ook die Stop Misdaadlyn by 10111 bel.