’N MAN van KwaZulu-Natal loop hof nadat ’n driejarige seun se verminkte lyk naby Estcourt in KwaZulu-Natal gevind is. Die seun se lyk is Vrydag gevind nadat hy die vorige dag by sy ouma se huis vermis geraak het. Nqobile Gwala, 'n provinsiale polisiewoordvoerder, sê die man wat aan die familie bekend is, het die jong seun by sy ouma se plek in Thembelihle naby Estcourt gevat. “Toe die ouma Vrydag van die werk af teruggekom het, het sy opgemerk dat die kind nie by die huis is nie. “Die verdagte is ondervra oor waar die kind is, maar hy het gewelddadig begin raak. Dit is toe dat die familielede besluit het om na die vermiste kind te soek. “Die kind is in die bosse gevind met ’n spyker in sy skedel en vermink,” sê Gwala. Die vermiste liggaamsdele is in die verdagte se huis gevind. Die 36-jarige man is daarna in hegtenis geneem en verskyn Maandag in die landdroshof in Estcourt.~JacarandaFM