KYLIE Jenner (23) is min gespin oor politiek. Sy worry eerder oor haar makeup wat sy van die rakke af wil laat vlieg. Die jongste sussie in die Kardashian clan se aanhangers was lekker moerig toe sy haar grimering-reeks op nasionale verkiesingsdag in Amerika geadverteer het. Sy het posts in die sosiale media geplaas waarin haar suster Kendall verskyn. “Gelukkige verjaardag, suster – die Kendall Collection met signed PR-pakkies gaan môreoggend 09:00 vir die laaste keer op die rakke wees,” skryf die realiteitster. Haar fans het dit niks gelike nie. Hulle was duidelik meer op die presidensiële magstryd tussen die Republikein Donald Trump en die Demokraat Joe Biden gefokus. Een fan reply toe op die post met: “Kylie, ons is lief vir jou, maar dis nie nou die tyd nie.” ’n Ander gebruiker laat hoor: “Het jy nou regtig van jou maatskappy gepost? Ek weet nie of jy weet nie, maar daar is ’n verkiesing aan die gang.” Oeps. Wakker wees, Kylie, wakker wees.