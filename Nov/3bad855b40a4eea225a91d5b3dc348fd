’N MAN van Ceres is doodgeskiet en ’n cop is in die hospitaal nadat hy lelik gelem is. Sers. Vuyo Nkamana van die Ceres-polisiestasie het talle meswonde opgedoen. ’n Betroubare bron sê: “Die cops is na ’n klag in die Nduli-buurt in Ceres uitgeroep. Die outjie het met sy girlfriend baklei en haar met ’n mes gejaag. “Die cop het gekeer, toe bespring die boyfriend hom. Hy’t bo-op die cop gesit en sou hom doodgesteek het as sy kollega die man nie geskiet het om hom af te kry nie. Werk “Die cop is verskeie kere in die gesig gesteek en die aanvaller is drie keer raakgeskiet. Hy’s op die toneel dood.” Mark Mentoor, voorsitter van die gemeenskapspolisiëringsforum, sê dis onaanvaarbaar dat die gemeenskap cops aanval wat hul werk doen. Kol. Andrè Traut, polisiewoordvoerder, het die voorval bevestig. Hy sê niemand is gearresteer nie en hulle ondersoek die voorval.