DIE Manchester United-legende en afrigter van Wallis se nasionale sokkerspan, Ryan Giggs, is Dinsdag gearesteer op aanklagte van aanranding. Giggs (46) het na bewering sy girlfriend, Kate Gerville, Sondagaand te lyf gegaan. The Sun berig die polisie is omstreeks 22:00 ná sy  peperduur Worsley mansion (£1,7 miljoen) in Macnhester ontbied ná klagtes van ‘n huishoudelike versteuring. ’n Woordvoerder vir die Greater Manchester Police het gesê: “Polisie is Sondagaand omstreeks 10:05 ontbied  ná klagtes van rusverstoring. ’n 30-jarige vrou het klein beserings opgedoen, maar het geen behandeling nodig gehad nie. ’n 46-jarige man is op aanklagte van aanranding gearesteer.” Die Polisie sê die gearesteerde man is op borgtog vrygelaat hangende ’n ondersoek. Giggs is luidens The Sun gewaar toe hy die Pendleston polisiestasie Maandag verlaat het. Hy is vir ure lank ondervra, voor hy in ’n swart Mercedes opgetel is. 