DAT almal nie die gesondheidsmaatreëls gehoorsaam nie, soos om 'n masker te dra, is 'n bron van kommer vir die Wes-Kaapse departement van gesondheid. Die kommer vol kort nadat pres. Cyril Ramaphosa tydens sy onlangse toespraak aan die land dele van die Kaapse metro en die Tuinroete uitgewys het as gebiede wat 'n toename in Covid-19 infeksies sien. Ook die aantal persone wie in hospitale opgeneem is weens Covid-19 het in die Tuinroete-distrik toegeneem. Die dra van 'n masker wat die neus en mond toemaak word steeds as belangrikste beskermingsmaatreël beskou. Dit is ook so deur die president beklemtoon. Intussen sê die Wes-Kaapse regering dat die uitbrake in die metro besig is om te daal, terwyl getalle in landelike gebiede egter nou besig is om toe te neem. SABCnews berig dat die provinsiale regering se grootste kommer is die vinnige toename die afgelope tyd in die Tuinroete. 'n Ander gebied wat hulle ook dophou is Khayelitsha. Die premier van die Wes-Kaap, Alan Winde, het 'n beroep gedoen op 'n gesamentlike poging in die stryd teen die verspreiding van die corona-virus. Dr. Keith Cloete, hoof van die provinsiale departement van gesondheid, beklemtoon ook die belangrikheid om te voldoen aan die gesondheid- en-veiligheidsmaatreëls, wat daarop gemik is om die verspreiding van die virus te keer. "Mense word veral aangemoedig om groot byeenkomste en binne-ruimtes met geen of min ventilasie te vermy. Dra ook altyd jou masker en handhaaf social distancing."