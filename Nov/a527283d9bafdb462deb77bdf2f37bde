OUDTSHOORN. – Klaas Pieterse is 18 jaar tronk toe gestuur op ’n klag van moord. Pieterse is daarvan aangekla dat hy Jan Botha op 15 September 2019 in Smartie Town met ’n byl gekap en met ’n mes gesteek het. Hy’t op die klag van moord onskuldig gepleit. Hy het in ’n pleitverduideliking erken hy was die betrokke dag op die toneel en het Botha uit selfverdediging met ’n mes gesteek. ’n Ooggetuie, Andrew Boesak, het getuig hy en sy neef Willem Korkee was op pad na Bakenskraal toe hulle Botha langs die pad raakgeloop het. Hy het terselfdertyd ook vir Pieterse sien aankom met ’n byl in die een hand en ’n mes in die ander. Vrou Pieterse het toe glo aan hulle gesê: “Julle wil nie sien wat nou gaan gebeur nie.” Daarna het hy vir Botha gevra: “Wat het ek vir jou verlede week gesê?” Die woordewisseling het volgens Boesak oor ’n vrou gegaan. Terwyl Botha agteruit beweeg het, het Pieterse drie keer met die byl na hom gekap. Pieterse het toe die mes uitgehaal en toe die slagoffer van hom af weghardloop, kon hy die bloed agter sy rug sien. Streeklanddros Ntso­ki Moni het Pieterse tot 18 jaar gevangenisstraf gevonnis.