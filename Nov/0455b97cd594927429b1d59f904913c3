ONS kan van môreaand kyk hoe die rapper AKA saam met bekendes in Mzansi om die braaivleisvuur kuier. The Braai Show with AKA is geskep vir die “Fela in Versace”-rapper se aanlyn TV-kanaal, maar nou word dit na SABC1 gebring om ’n groter gehoor te bereik. David Phume, een van die uitvoerende vervaardigers, verduidelik: “Hoewel die show oorspronklik vir die AKA-TV-app vervaardig is, is dit herskep vir prime-time television op SABC1, wat miljoene kykers lok.” Brood In die program met sy 13 episodes gaan Supa Mega tydens ’n braai oor ’n sappige steak saam met bekendes opcatch. Van die celebs wat saam met AKA gaan brood breek, is die minister van vervoer, Fikile Mbalula, en die bekroonde DJ Tira. Die eerste episode is môreaand om 19:30 te sien.