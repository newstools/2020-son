DIE Stad Tshwane gaan regsstappe neem teen 'n kontrakteur by 'n behuisingsprojek nadat 'n vierde seun in Hammanskraal verdrink het. Randall Williams, mayor van Tshwane, het aangekondig dat nog 'n seun in die township verdrink het, hierdie keer in Uitbreiding 10 in wyk 49. Drie seuns van 10 en 9 is Saterdagmiddag dood in 'n stormwater-sloot in Tambo-uitbreiding 1 gevind. Volgens Williams is 'n ondersoek gelas, maar uit gesprekke met die plaaslike gemeenskap blyk dit die storm Vrydag het versperrings op die terrein gewaai. Die seuns het na bewering dit gebruik om in die sloot te swem en speel. Twee dae nadat die drie na bewering verdrink het, het twee seuns wie na die winkel gestuur was in die sloot geval. Williams sê: "Tragies het een van die seuns verdrink, terwyl die ander een gered kon word." Die eerste burger noem dat tydens 'n besoek deur amptenare, gemeenskapsleiers en die kontrakteurs is bevind dat die terrein nie behoorlik beveilig is nie en is daar geen barriers opgerig nie. "Ek sien hierdie as nalatigheid deur die kontrakteur. Dit is duidelik die kontrakteur het nie die nodige voorsorgmaatreëls geneem om voldoende toegangsbeheer op die terrein te verserker nie." - News24