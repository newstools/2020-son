ZWELI Mkhize, minister van gesondheid, gaan te midde 'n styging in Covid-19-gevalle dié week weer die Oos-Kaap besoek. Die besoek kom nadat Mkhize en pres. Cyril Ramaphosa kommer uitgespreek het oor die styging in positiewe gevalle en sterftes in die provinsie. Die Oos-Kaap is die ergste getref met nuwe gevalle en sterftes. Mkhize gaan vir  die volgende twee dae in die provinsie wees en bevestig in sy daaglikse verslag dat daar nou weer 'n styging in infeksies is. Volgens Mkhize gaan hy ook 'n draai maak by plekke, soos winkelsentrums en kuierplekke, waar groot groepe mense bymekaarkom. Mkhize sê tussen 52% en 55% van die aantal aantal nuwe gevalle wat in Suid-Afrika aangeteken is, kom uit die Oos-Kaap. Die aantal sterftes in Suid-Afrika het intussen die 21 000-kerf verbygesteek.