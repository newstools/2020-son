TWEE mans van KwaZulu-Natal verskyn eersdaags in die hof nadat hulle na bewering 'n man, wie hulle van diefstal beskuldig het, vermoor het. In 'n video wat op sosiale media versprei word, kan duidelik gesien word hoe die twee mans die 38-jarige Skhumbuzo Meyza van Mpumalanga in 'n parkeerterrein aanval. Kol. Thembeka Mbele, polisiewoordvoerder, sê Myeza is op 16 Oktober as vermis aangemeld. "Met min inligting kon die ondersoekbeampte wel daarin slaag om die gebou op te spoor waar Myeza aangerand is in Pietermaritzburg." Die twee verdagtes is met verdere ondersoek op dieselfde perseel geïdentifiseer. Mbele sê Myeza is van diefstal beskuldig, maar niks is op hom gevind nie.. News24 berig Thulisani Mnguni (36) en Muzikayise James Sithole (44) het reeds op 21 en 28 Oktober in die hof verskyn.