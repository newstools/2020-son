DIE besige Shoprite-tak in Somer­set-Wes is gister omstreeks 08:30 beroof. ’n Gewapende man het ’n personeellid met ’n vuur­wapen aangehou. Kol. Andrè Traut, ’n polisiewoordvoerder, het die voorval bevestig. Niemand is vir die rooftog in hegtenis geneem nie en die omstandighede rondom die misdaad word ondersoek. Niemand is ook in die voorval gewond nie. Verdwyn Luidens inligting het die rower deur die dak toegang verkry tot die winkel se kontantkantoor, waar hy een werknemer aangehou het. Hy het glo die winkel met ’n sak vol geld onder sy arm verlaat en toe houtgerus in die rigting van die taxi rank verdwyn. Dit is nog nie duidelik met hoeveel geld die rower weggekom het nie.