DIE produksie Koortjies met Jonathan Rubain en Vriende moes ongelukkig geskuif word weens die weer. Die produksie vind nou op 15 November om 18:00 by die Suidoosterfees in die Atlantic Studios-inryteater plaas. Dit sou aanvanklik gister 20:00 plaasgevind het. So, dit gee jou nóg ’n week om kaartjies te koop! Die kunstenaars wat saam met die Kaapse musikant en TV-aanbieder gaan optree, is sy geliefde gospel boy band, Seuns van Sion. Engelstem Die groep bestaan uit Roland Miggels, Colin Mitchells, Kurt Coetzee en Jonathan. Kyk, julle weet mos nou al wanneer Seuns van Sion optree, moet jy beslis jou juigskoene saambring! Micheala Andrews, die jong talentvolle sangeres met die engelstem, gaan ook optree. Son het ook ’n paar kaartjies om weg te gee. Beantwoord net die volgende vraag: By watter fees gaan Jonathan Rubain en vriende optree? SMS jou antwoord saam met jou naam en van na 35128.