'N BIKER is Sondagmiddag in Johannesburg dood toe hy tydens 'n gedenkrit met 'n vragmotor gebots het. Die 53-jarige man het aan die gedenkrit vir 'n ontslape biker deelgeneem voordat die ongeluk op die N3 in Van Reenenspas plaasgevind het.Volgens Ross Campbell, woordvoerder van ER24, het die man verskeie beserings opgedoen en is met hul aankoms om 16:20 op die toneel dood verklaar. In 'n ander voorval is 'n bejaarde egpaar Sondagoggend ernstig in die Franschhoekpas beseer in 'n ongeluk tussen twee motorfietse. ER24 het die egpaar, wat saam op een motorfiets gery het, om 10:20 met ernstige beserings in die pas aangetref. Die ander motorfietsryer het op die nippertjie van sy motorfiets afgespring en is nie in die ongeluk beseer nie. Die 70-jarige man en sy vrou, wat vermoedelik dieselfde ouderdom is, is op die toneel behandel voordat hulle na Mediclinic in Stellenbosch geneem is vir verdere behandeling.  