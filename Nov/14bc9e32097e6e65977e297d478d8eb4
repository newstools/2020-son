LIVERPOOL en Atalanta het mixed fortunes gehad voor vandag se Champions League-stryd in groep D in die Gewiss-stadion. Terwyl Jürgen Klopp (manager) en sy Liverpool-span ’n massiewe fitness boost gaan kry, het die Serie A-span Atalanta behoorlik las van beserings. Vier van Klopp se spelers – Joël Matip, Thiago Alcântara, Naby Keïta en Kostas Tsimikas – maak hul terugkeer om die Reds na die uitkloprondes te help deurdring. Die Engelse Premierliga-kampioen, wat die pas aangee in die groep, en Atalanta is nog albei onoorwonne. Klopp-hulle het ’n fout­lose rekord met twee seges uit hul vorige twee wedstryde. Atalanta het een sege en ’n draw in sy twee wedstryde tot dusver behaal. Maksimum punte sal die Merseysiders se posisie in die volgende ronde ver­seker, maar Atalanta het tot dusver bewys hy’s op sy tuisveld ’n moeilike neut om te kraak. Sy manager, Gian Piero Gasperini, weet hulle kort elke bietjie geluk op die speelveld om ’n positiewe uitslag teen Liverpool te verkry. Met spelers soos die midfielder Hans Hateboer en defenders Cristian Romero en Rafael Tolói wie se beskikbaarheid in gedrang is, is die tuisspan se kanse ietwat skraler. Dié drietal het oor die naweek spierbeserings opgedoen in hul oorwinning met 2-1 oor Crotone in ’n Serie?A-wedstryd. “Ons sal maar moet wag en sien op die nippertjie of hulle gou genoeg herstel het of nie,” sê Gasperini. “Dis nie ideaal om jou só voor te berei nie, veral nie teen ’n gedugte opponent soos Liverpool nie. Maar wat anders kan jy maak?” VANDAG SE FIXTURES Lokomotiv Moscow t Atlético Madrid (19:55) Shakhtar Donetsk t Borussia Mönchengladbach (19:55) Real Madrid t Internazionale (22:00) Salzburg t Bayern München (22:00) Porto t Marseille (22:00) Manchester City t Olympiacos (22:00) Midtjylland t Ajax Amsterdam (22:00) Atalanta t Liverpool (22:00)