ROBERTSON. – Die hof het Maandag besluit ’n ma moet in aanhouding bly. Son het onlangs berig oor ’n couple wat aangekla is van die moord op hul driejarige dogtertjie. Die kind se ma is borgtog geweier. Sy staan saam met die stiefpa tereg nadat die tenger kind doodgeslaan is. Sinkhok Forensiese patologie-uitslae dui daarop dat die kind met ’n voorwerp doodgeslaan is. Die voorval het verlede maand by die gesin se sinkhok in Mullerstraat plaasgevind. Aan die polisie is gesê die kind het haar op ’n klip doodgeval. Familie van die ma het gehoop sy sou borgtog kry. Van die hofgangers het egter aan Son gesê die saak moet baie ernstig opgeneem word. Een hofganger sê: “Onse kinders se lewe beteken niks. “Die lewe is wreed en ons as gemeenskap moet ons kinders beskerm.”