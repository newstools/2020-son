DIE nuwe kykNET-drama Siende Blind is binnekort op die kassie! Die drama handel oor ’n profiler van die Suid-Afrikaanse Polisiediens wat die grendeltyd in die geselskap van haar man, sy seun en haar skoonma deurbring. Kort voor lank bevind sy haar op ’n kronkelpaadjie terwyl sy ou sake herbesoek. Sy kom agter daar is ’n reeksmoordenaar naby aan haar. Die storie van Lena Schoeman, vertolk deur Liezl de Kock, speel hom af teen die agtergrond van haar man en skoonma se familie en hul verlede. Die oorbeskermende gedrag van haar skoonma, Marinette (Hanli Rolfes), by die huis dui op ’n donker geheim. Lena se man, Roelof (Pietie Beyers), is veel jonger as sy. Boonop trek hy met die lockdown saam met sy paranoïese seun, Henry, by sy ouerhuis in. Kollega Soos wat die dae verloop en Lena ál hoe meer agterdogtig begin raak oor haar skoonfamilie, bereik die spanning tussen almal breekpunt. Die nuweling Christopher van der Westhuizen vertolk die rol van die jonge Henry en die rol van Lena se aanlyn kollega Ricky – wat haar help om sin te maak van ál die moorde – word deur Keenan Arrison vertolk. Die teks is geskryf deur Tertius Kapp (die fliek Dis Ek, Anna en die TV-reeks Die Spreeus) en die regisseur van die reeks is Morné du Toit (Vuil Wasgoed, Nul Is Nie Niks Nie). Die reeks is gevul met misterie en kykers sal saam met Lena uitvind wie agter die moorde sit.