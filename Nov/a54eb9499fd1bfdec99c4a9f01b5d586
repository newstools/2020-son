DIE openingsaand van Cinderella & FrikaDella was amazing. "DIE verhaal van Cinderella laat jou glimlag en dink aan ’n tyd toe jy ’n kind was," vertel Alistair Izobell, vooraf, oor die teaterstuk. Die storielyn gaan oor sosiale media wat die wêreld oorneem en die ongenaakbare ma en talentbestuurder Patricia D en haar “influencer”-dogters, Frika en Della, wat maar bra min talent het. Die talentvolle Cinderella word geïgnoreer en onderdruk – totdat ’n groot talentkompetisie opduik. Cinderella skryf stilletjies in vir dié kompetisie. Izobell is die skrywer en regisseur van Cinderella en FrikaDella, wat van 23 November tot 20 Desember in die Roxy Revue Bar in GrandWest op die planke gaan wees.