'N 30-JARIGE man het kritieke beserings opgedoen nadat hy op 'n skerppuntheining geval het. Die man was besig om 'n palmboom by op Intaka-eiland te snoei toe die voorval gebeur het. ER24 sê in 'n verklaring die man is deur sekuriteitswagte per boot van die eiland gebring waar mediese personeel hom kon behandel. Ross Campbell, ER24-woordvoerder, sê 'n skerppunt van die heining het in sy bors afgebreek, maar is verwyder voordat hy deur nooddienswerkers gestabiliseer is. Campbell sê die man is daarna na die hospitaal geneem vir verdere behandeling.