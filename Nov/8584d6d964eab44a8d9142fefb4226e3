PEADON Smith het die eerste seisoen van sy aanlyn show, Spill the Tea with P, op ’n hoë noot afgesluit. Gisteraand het Smith vir sy finale show met die talentvolle Baaise sangeres Belinda Davids gepraat. Dié het al oor die wêreld heen gereis met Greatest Love of All, haar Whitney Houston tribute show. Die omroeper vertel hy’t die show begin nadat hy verskeie kere by plaaslike radiostasies vergeefs aansoek gedoen het vir werk. Hy verduidelik in die 30 minute lange show gesels hy saam met bekendes oor hul lewensreis, asook oor dit waarmee hulle hulle in die lockdown besig hou. Mense soos Paxton Fielies en Yanga Sobetwa (Idols SA-wenners), Craig Lucas (The Voice SA) en die radiopersoonlikhede Sherlin Barends en Irma G was al op sy show. “Die ervaring was eerlikwaar wonderlik. Dit het my people’s relations geleer. “Ek het ook gesien hoe nederig hierdie bekendes is. Dit was ’n baie emosiebelaaide journey, maar ook die mees re­ward­ing journey.” Smith sê hy is verskriklik dankbaar vir die support wat hy tot dusver gekry het. “Ek wil net baie dankie sê aan die gaste wat onderhoude aan my toestaan het. Dankie aan die mense wat gekyk het en ’n baie spesiale dankie aan my wonderlike ouers, Peter en Francis Smith.” Smith pak uit dat hy groot planne het met die tweede seisoen van die show wat hy in die lockdown begin het. “Daar gaan in die nuwe jaar ’n nuwe seisoen wees. Dit gaan groter en meer dramaties wees. Ek wil graag hê dit moet ’n live show wees met ’n live gehoor in ’n spesiale venue.” Smith sê hy hoop dat hierdie aanlyn show vir hom nog groot deure in die bedryf sal oopmaak. “My goal is steeds om my voet in die deur te kry by ’n commercial radiostasie soos Good Hope FM.” A post shared by Peadon Davante´ Smith. (@iamthe_peadonsmith)