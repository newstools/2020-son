DE DOORNS. – Drie mense het hul lewe hier in ’n grusame motorongeluk verloor. Twee motors het Sondagmiddag trompop gebots. Een persoon wat in ’n Mercedes-Benz gereis het, het die ongeluk oorleef. Die man, wie se identiteit steeds onbekende is, is na ’n hospitaal geneem waar sy ernstige beserings behandel word. Geweldig Volgens ooggetuies het alles baie vinnig gebeur. Son verneem die bestuurder van een van die voertuie het beheer verloor en toe teen die ander motor gebots. Die impak van die crash was so geweldig dat die een kar op sy dak te lande gekom het. Die cops ondersoek klagte van strafbare manslag. Die name van die slag­offers is nog nie bekend gemaak nie.