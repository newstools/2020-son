DIE Suid-Afrikaanse Rugbyunie het Vrydag hulde gebring aan hul voormalige president, Silas Nkanunu. Nkanunu was ook ‘n voormalige voorsitter van Sanzar. Vir ‘n kort tydperk was hy ook ondervoorsitter van die Internasionale Rugbyraad (nou World Rugby). Hy is op 87-jarige ouderdom oorlede. Hy is geprys as 'n krag ten goede in die spel en 'n bouer van brûe wat tot die sport se redding gekom het in 'n tyd van omstredenheid,” het die huidige president, Mark Alexander, gesê. "Silas het baie goeie eienskappe en vaardighede gehad as advokaat, maar miskien is die grootste eerbewys dat hy 'n goeie man was. “Silas het nie ‘n ego gehad nie en het nooit enige kwaadwilligheid of aggressie, wat ons wêreld soms kenmerk, gewys nie. “Hy het ‘n baie kalmerende invloed op 'n baie moeilike tyd in rugby gehad. “Hy was in sommige opsigte die Mandela van rugby tydens sy ampstyd.” Die menseregte-prokureur het Louis Luyt in September 1998 as president opgevolg om die eerste swart leier van SA Rugby te word. Die prokureur wat in Port Elizabeth gevestig was, het Luyt opgevolg toe rugbyprovinsies in opstand gekom het teen sy leierskapstyl na konfrontasies met die regering en die Nasionale Sportraad (NSS). Nkanunu was sedert eenwording in rugby in 1992 'n lid van die uitvoerende raad van die unie en het as senior visepresident gedien voordat hy vroeg in 1998 uit protes uitgetree het teen Luyt se taktiek. Hy is onbestrede verkies vir die posisie van president na die verwydering van Luyt. Hy het die rol beklee tot aan die einde van 2003 en 'n teleurstellende Wêreldbeker-rugbyjaar. Hy is deur Brian van Rooyen as president opgevolg. Nkanunu, wat voorsitter van die IRB se reguleringskomitee was, is slegs 'n maand vantevore as die ondervoorsitter van die wêreldliggaam verkies. Ten tyde van sy verkiesing het Syd Millar, voorsitter van die IRB, gesê: “Mnr. Nkanunu is een van die mees vooraanstaande rugbyadministrateurs ter wêreld beskryf." Nadat hy soveel daartoe bygedra het om Suid-Afrikaanse rugby te verenig, het hy die respek van die rugbywêreld verwerf. Daar was  dus nie ‘n meer gepaste aanstelling nie. Nkanunu, wat sy eie regspraktyk in Port Elizabeth bedryf het, was ook voorsitter van die Prokureursorde van Suid-Afrika. "Niemand wat Silas ontmoet het, kan niks anders doen as om hom met groot liefde te onthou nie," het Alexander bygevoeg. “Spelers praat daaroor dat hulle die trui in 'n beter posisie verlaat het as toe hulle dit die eerste keer ontvang het. Silas kon dit beslis sê....”