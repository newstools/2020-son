KAPINGS is besig om ’n alledaagse ding in Mitchells Plain te word. Gemeenskapsleiers vertel aan Son dat daar amper elke dag ’n kaping of poging tot kaping in die gebied plaas vind. Woensdag omstreeks 20:30 is Imeraan Karelse (68) vir sy kar doodgelem. Volgens Zoraya du Plessis, ’n gemeenskapsaktivis van Rondevlei, het twee mans Karelse by ’n stopstraat in Morgenster-rylaan oorval. Die mans het in sy kar gespring en hom begin steek, sê Du Plessis. Hulle het weggehardloop toe hulle ’n cop gewaar. Net om die draai in Morgan’s Village is ’n man in die hand geskiet nadat rowers­ probeer het om hom van sy kar te beroof. ’n Dag voor hierdie voorvalle is nog ’n jong man in Lentegeur geskiet. Die 29-jarige man en sy familie het by ’n winkel in Katjiepiering­straat gestop toe kapers probeer het om sy karsleutels van hom te steel. Byron de Villiers, voorsitter van Lentegeur se GPF, vra dat mense waaksaam moet wees. “Hier is baie gevalle van poging tot kaping, maar dit word nie gerapporteer nie. Ek kan wel sê dat dit amper elke dag gebeur.” ’n Polisiewoordvoerder, kapt. FC van Wyk, sê geen arrestasies is nog gedoen nie. Die trok met haardroeërs, ketels en toasters met ’n waarde van R200 000 is by ’n huis in Philippi gevind. Die vier verdagtes van onderskeidelik 19, 20, 22 en 27 jaar oud is op die plek gearresteer en sal eersdaags in die hof verskyn.