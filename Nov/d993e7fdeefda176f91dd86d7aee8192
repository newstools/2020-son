ATLETIEK Suid-Afrika (ASA) het sy bygewerkte voorbereidingspan aangekondig vir volgende jaar se Olimpiese Spele in Tokio. Die sportskouspel gaan van 30 Julie tot 8 Augustus in Japan gehou word. Die groep vir die Tokio-spele, wat vroeër vanjaar weens die wêreldwye Covid-19-pandemie uitgestel is, bestaan ??nou uit 43 atlete (32 mans en 11 vroue). Verwerf Nog 15 naellopers is opgeneem in die nasionale aflosspan vir mans en vroue. Die groep bevat ál vier Suid-Afrikaanse atlete wat in 2016 by die Olimpiese Spele medaljes verwerf het. Dit sluit in die naelloper Wayde van Niekerk, die verspringer Luvo Manyonga, die veelsydige atleet Caster Semenya, die spiesgooier Sunette Viljoen, sowel as die naelloper Akani Simbine. Stephen Mokoka, wat vanjaar ’n uitstekende peil handhaaf, is vir die marathon ingesluit. Die groep kry die geleentheid om op eie bodem voor te berei in ’n omgewing wat aan streng gesondheids- en veiligheidsmaatreëls voldoen. ’n Voorlopige nasionale atletiekspan vir die Tokio-spele in 2021 sal aan die Suid-Afrikaanse Sportkonfederasie en Olimpiese Komitee voorgelê word. Dit sal eers gebeur ná die Wêreld-aflosbyeenkoms, wat op 1 Mei in Silesië, Pole, gehou word. “Ons glo ons het ’n baie sterk groep saamgestel. “Ons is vol vertroue dat al die atlete lid kan wees van die finale span, maar dit sal van hulle afhang,” het Aleck Skhosana, president van ASA, in ’n verklaring gesê. “Maar hulle sal gefokus moet bly om dit te bereik terwyl hulle in hul onderskeie dissiplines oefen. Byeenkomste vir die o. 18’s, o. 20-juniors en seniors op nasionale en provinsiale vlak is vir alle atlete nog ’n geleentheid om die finale span te haal. “Gegewe die wêreldwye uitdaging wat die corona­virus-pandemie veroorsaak, moedig ons atlete aan om elke beskikbare geleentheid vir kompetisie te benut. Verslaan “Ons weet nie wat die toekoms inhou in terme van die stryd teen die virus nie. “Of dit sterker sal word of verslaan sal word, weet ons nie. Daarom versoek ons ??atlete om geleenthede op klub-, provinsiale en nasionale vlak aan te gryp om hulself voor te berei.” Die groep is: 1 Akani Simbine, 100 m, 2 Phathu Maswa­nganyi, 100 m, 3 Henricho Bruintjies, 100 m, 4 Simon Magakwe, 100 m, 5 Thando Dlodlo, 100 m, 6 Clarence Munyai, 200 m, 7 Anaso Jobo­dwana, 200 m, 8 Luxolo Adams, 200 m, 9 Sinesipho Dambile, 200 m, 10 Wayde van Niekerk, 400 m, 11 Derrick Mokaleng, 400 m, 12 Gardeo Isaacs, 400 m, 13 Tshepo Tshite, 800 m, 14 Rynardt van Rensburg, 800 m, 15 Rantso Mokopane, 3 000 m (hindernis), 16 Antonio Alkana, 110 m (hekkies), 17 Sokwakhana Zazini, 400 m (hekkies), 18 Lindsey Hanekom, 400 m (h), 19 Zarck Visser­, verspring, 20 Luvo Ma­nyonga, verspring, 21 Ru­swahl Samaai, verspring, 22 Cheswell Johnson, verspring, 23 Orazio Cremona, gewigstoot, 24 Kayle Blignaut, gewigstoot, 25 Zane Weir, gewigstoot, 26 Victor Hogan, diskus, 27 Wayne Snyman, 20 km stap, 28 Stephen Mokoka, marathon, 29 Elroy Gelant, marathon, 30 Desmond Mokgobu, marathon, 31 Melikhaya Frans, marathon, 32 Marc Mundell, 50 km stap, 33 Zenéy van der Walt, 400 m (h), 34 Caster Semenya, 800 m, 35 Dominique Scott-Efurd, 5 000 m, 36 Rikenette Steenkamp, 100 m (h), 37 Wenda Nel, 400 m (h), 38 Rogail Joseph, 400 m (h), 39 Lynique Beneke, verspring, 40 Sunette Viljoen, spiesgooi, 41 Gerda Steyn, marathon, 42 Nolene Conrad, marathon, 43 Glen­rose Xaba, marathon.