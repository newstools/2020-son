RISE, Rasta, Rise! Dít is presies wat meer as 200 Rastas van regoor die Suid-Kaap verlede week gedoen het toe hulle opgeruk het vir ’n optog na die Lad­i­smith-landdroskantoor en cop shop. Die kleurvolle optog in rooi, goud en groen is begelei deur chanting musiek van die Rastafariërs en het in gietende reën plaasgevind. “Die reën is dan juis ’n blessing van Jah Rastafari op ons optog,” het Ras Levi gesê. Ras John het verduidelik: “Die march was ’n uitvloeisel van die arrestasie van Ras Solomon oor sy ganja. “Dit terwyl die constitutional court reeds uitspraak gelewer het dat die privaat gebruik van ganja legal is.” Ras Louise sê: “Royal greetings, beloved country. Victory in Ladismith. Ons fight vir ons rights.” Rastas het die hoofstraat ingekleur en die dorp het stilgestaan. In die reën het die chanting brethren en sistren onder die dak van die taxi rank bymekaar gekom. Dit is reg oorkant die landdroskantoor, waar polisielede en amptenare van die department van justisie ontvangs moes teken vir die Rastas se versoeke. Die groep eis onder meer dat polisiebrutaliteit moet end kry. Hulle wil ook hê die polisie moet ophou om Rastas te victimise. Ras Yellow sê: “Kannaland moet Kannabisland gerename word.” Die polisie het die Rastas se optog na die polisiekantoor en die landdroskantoor bevestig.