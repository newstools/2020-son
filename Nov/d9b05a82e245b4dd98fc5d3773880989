JOE Biden, die Demokrate se presidentskandidaat, is nou nog 'n tree nader om die volgende Amerikaanse president te word nadat hy die voortou in die deelstate Georgia en Pennsylvanië geneem het. Pres. Donald Trump moet in albei deelstate wen as hy in die Withuis wil aanbly, maar volgens die jongste syfers loop Biden met meer as 1 000 stemme voor in Georgia met 99% van die stemme wat reeds getel is. In Pennsylvanië loop hy met meer as 5 000 stemme voor.As Biden Pennsylvanië wen, sal hy die verkiesing wen. Behawle Pennsylvanië en Georgia, wag Amerikaners nog op die uitslae van stemme in Arizona, Nevada en Noord-Karolina. - BBC 