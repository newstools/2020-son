VERSKEIE sokkerklubs en die Suid-Afrikaanse Sokkervereniging (Safa) het hulde gebring aan die ontslape ster Anele Ngcongca. Dlomo (33), soos Ngcongca se fans hom ken, het gister in KwaZulu-Natal in ’n motorongeluk op die N2 omgekom. Hy het onlangs vir AmaZulu geteken nadat sy tydperk as Sundowns-speler tot ’n einde gekom het. Die Kapenaar wat sy loopbaan met FC Fortune (WP United FC) begin het, het ook 10 jaar vir Genk in België gespeel voordat hy sy loopbaan in Suid-Afrika met Sundowns kom voortsit het. Genk, Sundowns, Orlando Pirates, Safa en die Premier­liga (PSL) was van die eerstes wat gister aan hom hulde gebring het.