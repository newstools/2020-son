’N WERKNEMER van die Stad Kaapstad was Donderdag by die Griffiths-egpaar se flat om dit te ondersoek. Dit het gekom net ’n dag nadat Son navraag gedoen het. Volgens raadslid Malusi Booi, die Stad Kaapstad se burgemeesterskomiteelid belas met menslike nedersettings, is materiaal bestel en die werk kan begin. Booi het die kennisgewings aan die Griffiths-egpaar bevestig wat insluit die herstel van die dak wat lek, foutiewe cistern, connector en kraan, nog gebreekte krane en ’n connector van rubber, foutiewe deure en die herstel van vrot vensterrame. Uitgestuur “Daar is ’n beduidende agterstand van klagtes by ons huureenhede wat aandag moet kry. Dis vererger deur die Covid-19-pandemie en die lockdown. “Ons begin op 12 November (vandag) met die plumbing-verwante klagtes en buitedeure. ’n Kontrakteur sal later aandag gee aan die herstelwerk aan die dak en die vervanging van die vensterrame,” sê Booi. Die egpaar het ook beweer raadslid Chris Jordaan weet van hul situasie en het mense uitgestuur wat kom kyk het, maar dat niks verder gebeur het nie. Jordaan sê hy’t bewus geraak van dié saak toe mev. Griffiths sy kantoor besoek het om oor die dak te kla. “Daar is tans ’n dak-en-venster-vervangingsprojek aan die gang, en die Stad het by Hermonhof begin. Hy sê die dak het gelek ná die sterk wind en stort­reën wat met die laaste reënval voorgekom het. Bedank Jordaan voeg by die maintenance-span het weer gaan kyk of daar skade aan die dak is en kon niks vind nie, behalwe volgens die bo­staande beskrywing. “Mev. Griffiths was die eerste inwoner wat my bedank het vir die nuwe dak-vervangingsprojek. Ons moet kennis neem van die begrotingsiklus vir alle groot ontwikkelings.” Booi sê hulle moedig huurders aan om die Stad se oproepsentrum te bel en hul nodige maintenance op te volg: “Onthou om asseblief ’n verwysingsnommer te kry sodat hulle die status en vordering van hul diensversoeke kan naspeur. “Ons doen alles in ons vermoë om hieraan aandag te gee en vra opreg om ver­skoning dat dit so lank geneem het.”