DIE Bollywood-aktrise Mallika Sherawat het jare gelede al voorspel Kamala Harris gaan nog invloedryk word. Harris het geskiedenis gemaak deur die eerste vrou te wees wat tot visepresident van Amerika verkies is. Sherawat het jare terug “by ’n fancy event pret gehad” saam met Harris, wat toe die distriksprokureur van San Francisco was. Op 23 Junie 2009 het Sherawat getwiet: “Geniet dit by ’n fancy event saam met ’n vrou wat hulle sê Amerika se president kan word, Kamala Harris. Chicks rule!” Hierdie twiet is herontdek en het nou viral gegaan.– NDTV