SEDERT die begin van lockdown blyk daar 'n toename te wees in aanvalle op die e-hailing vervoerdiens van Bolt-bestuurders en veral in die Vaal-omgewing in Gauteng. Bongani Lucky, 'n Bolt-bestuurder vertel aan GroudUp, dat hy sedert hy in Februarie vanjaar by Bolt begin het al vyf keer geteiken is. Volgens Lucky as jy iemand moet oplaai is dit nie van 'n kliënt nie maar 'n metertaxibestuurder. Lucky sê hulle wag vir jou op plekke waar daar baie kliënte is, soos winkelsentrums. "Dit is regtig moeilik vir ons, veral maand einde wanneer baie mense ons versoek en ons moet geld verdien." Hy voeg by 'n metertaxi-bestuurder het al gedreig om sy motor aan die brand te steek as hulle hom weer in die Vaal-omgewing sien werk. "Ek is bang om met my gesin in die kar na die stad te ry, want die taxibestuurders kan hulle leed aan doen," aldus Lucky. Gareth Taylor, 'n bestuurder by BoltSA, sê die maatskappy is bewus van 'n toename in teister en intimidasie, na bewering deur metertaxi-bestuurder in Vereeniging. "Bestuurders kan 'n rit van die hand wys, sou hulle bekommerd wees oor hul veiligheid by die oplaaiplek, dit het geen invloed op hul bestuur nie," voeg Taylor by. Volgens Lucky is daar al verskeie voorvalle by die polisie aangemeld, maar hulle hou aan om te sê die e-hailing diens moet hul verskille met die metertaxibestuurders self op los. Intussen sê Saviour Kgaswane, 'n woordvoerder van die Sedibeng-distriksmunisipaliteit, dat daar al verskeie vergaderings oor die kwessie gehou is. "Sou daar gevind word dat enige metertaxi-operateur betrokke is by geweld en afpersing, sal die munisipaliteite en provinsiale departement van vervoer hul bedryfslisensies terugtrek.