’N DONKER feestyd lê voor hande as die skietery nie gaan stop nie. Dít is die gevoel van past. Charles George van die Delftse gemeenskapspolisiëringsforum (GPF) nadat nog ’n man Dinsdag in Delft doodgeskiet is. Die skietvoorval het helder oordag in Tambotiestraat in Delft-Suid gebeur. Die 28-jarige man, bekend as Whitey, is in die bors geskiet. Hy’s op die toneel dood. Volgens George hoop hulle op ’n goeie feestyd, maar dit kan net gebeur as daar iets drasties aan die skietery gedoen word. Volgens hom word daagliks geskiet en onskuldige mense verloor hul lewe. Losgebrand Niemand is nog vir die moord gearresteer nie. Die skietvoorval het om streeks 19:30 in Dorothy­straat gebeur. Drie ouens het in ’n silwerkleurige Mercedes-Benz gesit toe die verdagtes op hul motor losbrand. Twee skote is op die motor se bonnet gevuur en die twee linkerkantse ruite van die kar is ook stukkend geskiet. Een persoon wat agter in die motor gesit het, is in die kop en been gewond. Die ander twee persone is nie gewond nie. Die polisie ondersoek ’n saak van poging tot moord. Niemand is al in hierdie stadium aangekeer nie. Aangekla Dit kom nadat hy na be­wering in sy huis op sy vrou (53) en hul seun (29) geskiet het. Volgens sers. Noloyiso Rwexana, ’n polisiewoordvoerder, is die verdagte van poging tot moord aangekla.