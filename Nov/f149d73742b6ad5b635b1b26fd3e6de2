DIEGO Maradona, Argentynse sokkerlegende, is Woensdag in die ouderdom van 60 oorlede aan ’n hartaanval. Hy moes verskeie weke gelede ’n noodgedwonge operasie ondergaan vir ’n bloedgewas en was nog volgens sy prokureur aan die herstel toe hy Woensdag skielik oorlede is. Hy was onlangs ontslaan om op sy eie te herstel in ’n private woonbuurt Tigre aan die noorde van Buenos Aires. Goal.com berig dat paramedics moedig probeer het om hom te herwin, maar kon nie daarin slaag nie. Die tweemalige Wêreldbekerwenner saam met Argentinië sukkel al lank met sy gesondheid, wat grootliks toegeskryf kan word aan ’n extravagant leefstyl. Maradona ws berig vir kokaïen gebruik - veral in sy dae as beroepspeler. Daar is egter min wat kan stry dat hy een van die of al dan nie die beste sokkerspeler was om dié sport te beoefen. Die Argentynse sokkervereniging (AFA) het op sy Twitterblad hulde gebring aan die legende deur te skryf: Jy sal verewig in die harte van die sokkerwêreld wees. Die AFA se president, Claudio Tapia, het ook sy medeleie gedeel, nadat hy die nuus gehoor het. Mardadona het in sy loopbaan vir Boca Juniors, Barcelona, Napoli, Sevilla, en Newells Old Boys as speler verteenwoordig. Hy het in 2010 se Wêreldbekertoernooi in Suid-Afrika die Argentynse span afgerig.