STELLENBOSCH was sy eie grootste vyand Saterdag teen Mamelodi Sundowns in die Loftus Versveld-stadion. En met 'n span van die gehalte van Sundowns is dit 'n crime wat smeek vir 'n pakslae. Ongedwonge foute en slapgat verdediging is die rede dat Steve Barker, manager, se Stellies-troepe met 0-3 kafgedraf is deur die Brazilians – en die telling kon veel meer gewees het was dit nie vir Lee Langeveldt se stewige keerwerk nie. Doele deur Peter Shalulile, Kermit Erasmus, Arthur Zwane het die Kaapse elftal verdoem tot ‘n tweede nederlaag van die seisoen in Pretoria. Sundows was vroeg uit die wegspringblokke toe Shalulile met ‘n uitskende kopskoot die deurbraak ná vyf minute gemaak het. Die ervare Erasmus het voor die halfuurmerk sy span se voorsprong verdubbel met ‘n vurige linkervoet-poging wat Langeveldt geen kans gegee het nie. Stellies het voor rustyd ‘n kans van sy eie geskep om die agterstand te verklein, maar Leletu Skelem se skoot was power en het geen bedreiging vir Denis Onyango in Sundowns se doelhok gebied nie. Ondanks die halwe kanse wat die span van Matieland gehad het om ‘n troosdoel te kry in die twee helfte was dit egter one-way traffic vir die Masandawana. Die tuisspan het Stellies se verdediging ná rustyd behoorlik oopgekerf, om Arthur Zwane op te set vir Sundowns se derde doel ná die uurmerk. Junior Mendieta het sy luck probeer met ‘n free-kick vêr van buite die doelgebied, maar dit was niks meer as desperasie nie. Langeveldt het in die 77ste minuut goed gekeer om Haashim Domingo te verhoed van Sunsowns se vierde doel aan te teken. Minute later het Langevedlt weer briljante keerwerk gedoen om Rivaldo Coetzee se vurige linkervoet volley uit te hou. Die stryd is ene wat Barker-hulle so vining as moontlik wil vergeet en fokus op die  stryd teen TS Galaxy wat op 6 Desember in Nelspruit plaasvind. 