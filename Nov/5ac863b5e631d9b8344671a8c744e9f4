’n TIENERSEUN wat by ’n spaza shop in Edenpark gewerk het, asook sy werkgewer en die se vrou loop saam hof vir die moord op ’n negejarige meisiekind. Die kind is Dinsdagmiddag as vermis aangemeld toe sy nooit teruggekom het van die winkel af nie. Haar lyk is tydens ’n soektog toegedraai in ’n plastieksak met steekwonde aan haar bolyf gevind. Haar lyk is in die 16-jarige spazawinkel werker se kamer gevind.  Die gru vonds het gelei tot sy inhegtenisname. Brig. Mathapelo Peters, polisiewoorvoeder, sê die tienerseun kon nie bevredigende antwoorde verskaf nie. Die 36-jarige winkeleienaar is ook in hegtenis geneem. Volgens Peters het die buitelandse shopkeeper ook ’n valse Suid-Afrikaanse identiteitsdokument in sy besit gehad. Na sy inhegtenisname ontstoke die gemeenskapslede sy 27-jarige vrou aangeval en beseer. Die polisie het die  vrou in tyd gered en na ’n nabygeleë hospitaal geneem.“By verdere ondersoek is daar gevind dat die 27-jarige ook as moontlik ’n hand in die misdaad gehad, en is sy in die hospitaal in hegtenis geneem.” Die twee mans het Donderdag in Palm Ridge landdroshof verskyn, terwyl die vrou in absentia verskyn het. Die drie is aangekla van ontvoering, moord en die oortreding van die immigrasiewet.