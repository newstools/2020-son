'N MAN van KwaMlanga in Mpumalanga is tot drie dekades tronkstraf gevonnis. Dit nadat hy sy meisie vermoor het en haar liggaam in 'n staalboks by sy huis versteek het. Die 33-jarige is ook later op 'n ander onverwante saak van verkragting skuldig bevind. Kol. Donald Mdhluli, 'n polisiewoordvoerder, sÃª die 32-jarige Zanele Mthimuye is op 14 September 2019 deur Thabiso Mogoe vermoor. Volgens Mdhluli het Mthimuye se broer gehelp soek na sy suster, nadat sy verdwyn het. Terwyl hy gesoek het in die plek wat sy en Mogoe gewoon het, het hy haar liggaam in die staalboks gekry. 'n Saak van moord is geopen en kort daarna 'n soektog geloods vir Mthimuye se moordenaar. News24 berig na sowat 'n week het die polisie 'n deurbraak gemaak en Mogoe by sy wegkruipplek in Makhutso in Limpopo opgespoor. Hy is toe van Mthimuye se moord aangekla. Tydens hul ondersoek het die polisie ook ontdek dat Mogoe gesoek word vir 'n verkragting wat in Februarie 2018 plaasgevind het. Die slagoffer was 'n 26-jarige vrou. Met die betrokke voorval was die slagoffer en haar boyfriend oppad huistoe, toe hulle op Mogoe afkom wat hulle met 'n hamer gedreig het. Na wat berig word het die boyfriend gevlug en het Mogoe die vrou verkrag en haar van haar selfoon beroof. Mogoe is Vrydag tot effektief 30 jaar tronkstraf gevonnis vir moord, verkragting en roof.