LIEFHEBBERS van klassieke musiek kan nog tot 30 November die vier konserte sien wat as deel van die Klassique Baroque-fees aanlyn aangebied word. Die vier konserte is deel van ’n konsertreeks wat Klein Karoo Klassique en die Kaapstadse Barokfees met ondersteuning van die Rupert-Musiekstigting opgeneem het. Die vier konserte in die reeks is: ’n Opwindende program wat op die sterk kontraste in Barokmusiek fokus, asook die improvisasie-aspek van musiek uit dié tydperk. ’n Uiteenlopende uitvoering van opwindende musiek vir dwarsfluit en kitaar uit Suid-Amerika. Die program gebruik die ikoniese werk van Astor Piazzolla as vertrekpunt.