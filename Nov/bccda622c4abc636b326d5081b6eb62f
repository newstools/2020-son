CALITZDORP. – Twee pensioenarisse het verlede week ’n dag van groot blydskap beleef toe hulle eindelik hul transportaktes kry. Katriena Willemse en Martha Frans van Paulsenstraat in Bergsig is al meer as vier dekades bure. Willemse vertel: “Ek wag al van toentertyd vir hierdie belangrike dokument. Die munisipaliteit was baie behulpsaam toe hulle ons kaart-en-transport tussen ’n klomp ander uitgehaal het. Aangemoedig “Nou voel ek ook soos ’n regte huiseienaar en my kinders hoef nie ná my dood te sukkel nie.” Frans voeg by: “Ons het deur die jare nooit ophou soek en vra vir hierdie dokument nie. Mense moet aangemoedig word om hul transportakte te gaan haal. Eers dan voel dit dis jou huis en jy kan beplan wat ná die dood met jou huis moet gebeur.” Die gemeenskapswerker Jacob Willemse, Willemse se seun, voeg by: “Die inwoners van my dorp moet sorg dat hulle hul transportakte in die hande kry.”