KENILWORTH Racing het verhoogde prysgeld vir die somerseisoen aangekondig. Die verhoging is nie net op die groot wedrenne van toepassing nie, maar ook op die wedrenne wat deur die week gehou word. Die sport het landwyd ’n groot knou weg weens die Covid-19-pandemie, maar is vinnig besig om weer sy voete te vind. Kenilworth Racing het nou met die verhoogde prysgeld ’n groot tree vorentoe gegee. Dit bevestig net weer sy vertroue in sy telers, eienaars, jokkies, punters en grooms. Die L’Ormarins en Met se prysgeld word albei van R425 000 na R1 miljoen verhoog, terwyl Februarie se Cape Derby-prysgeld van R425 000 na R750 000 vermeerder word. Die gewilde Cape Nursery se prysgeld skuif ook van R100 000 op na R150 000. Groot opwinding lê dus vir Kapenaars voor.