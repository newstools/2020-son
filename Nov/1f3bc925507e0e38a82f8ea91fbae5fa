FRANK Lampard (manager) het Timo Werner, sy Duitse striker, uitgesonder vir sy rol in Chelsea se sege van 2-0 oor Newcastle United Saterdag op St. James’ Park. Werner het in die tweede helfte kookwater peil betoon en vir Tammy Abraham die geleentheid geskep om die Blues se tweede doel aan te teken. Dis nadat ’n doel vroeg in die wedstryd deur Federico Fernández die Magpies reeds op die agtervoet gesit het. Werner het ongelukkig uitgemis op Didier Drogba se rekord van sukses in vyf agtereenvolgende wedstryde vir Chelsea. Dit het Lampard nie gekeer om sy heuningkwas uit te haal en sy nuwe besem daarmee te verf nie. “Jy kort spelers van sy gehalte om wedstryde vir jou te wen. Die spoed waarmee hy hardloop met die bal, is iets spesiaals. “Hy is ook baie onselfsugtig. Jy maak eintlik staat op sulke spelers wat van topgehalte is,” sê Lampard. Die manager het sommer gou ook uitgewys dis te vroeg om te praat van title challengers. Die Engelsman het wel gesê hul rotsvaste defence is een van die hoofredes waarom hulle so indrukwekkend vertoon. “Ek dink dit help grootliks as jy ’n uitstekende goalie­ (Edouard Mendy) het wat beheer neem van sy de­fence. “Dit gee vertroue aan die defenders. “Hulle is kalmer en rustiger en almal weet presies wat hul job behels,” verduidelik Lampard. Mendy het nou sewe clean sheets in sy vorige nege wedstryde vir Chelsea in alle kompetisies, waarvan vier in vyf liga-wedstryde is. – AP