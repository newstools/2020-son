VANJAAR se Black Friday was maar stil. Heelwat stiller as vorige jare, waar daar vuisgeslaan is om die beste bargains te kry. Vorige jare het video's en foto's ook getrend van hoe mense probeer om die drumpels van winkels se deure af te trap, net om binne te kan wees. Met Vrydag se Black Friday was daar geen piep gemaak van opgewonde kopers wat winkels bestorm nie. Die wie wel by 'n winkel was kon gemaklik sonder enige gestoei instap en koop wat hulle wou. Dit blyk ook meer mense het verkies om vanjaar aanlyn te koop, uit vrees vir die corona-virus en om groot skare te vermy. Meeste van die winkels het vanjaar ook hulle Black Friday specials oor ’n week-tydperk of meer as ’n week uitgestrek, met bargains elke dag vir daardie spesifieke dae.