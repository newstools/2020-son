SONDAGAAND is die jong opkomende teatermakers gevier. Die Suidoosterfees en NATi se Jong Sterre-produksies is die afgelope naweek (21 en 22 November) as leesteater in Kaapstad aangebied. Die opkomende dramaturge wat aan dié vlagskip-ontwikkelingsprojek van die fees deelgeneem het, is Tasneem Daniels, Kanya Viljoen, Dianne du Toit-Albertze, Herschelle Benjamin, Stephren Saayman en Keanen Engel. Benjamin het die Jakes Gerwel-stigting se prys vir beste teks gewen vir sy drama Die Al Kind. Dié opvoering, met Oscar Petersen, Jill Levenberg en Jurgen McEwan, gaan oor ’n ma wat haar afsloof vir haar gesin. Aanbieding Haar man is sy werk kwyt, en hul enigste seun maak skielik sy opwagting ná jare se studie in die buiteland. Die drama ondersoek die situasie van ouers wat ál hul drome rondom hul kind se geleerdheid bou. Albertze het weggestap met die NATi-prys vir naasbeste aanbieding vir die produksie Kaap. Albertze het saam met Lee-Ann van Rooi en Faith Kinniar daarin gespeel. Saayman se Ek, Eva is laas jaar as wenproduksie van die DKES-dramafees aangewys. Robyn September, wat daarin gespeel het, is beloon met die geleentheid om ’n awesome gasverskyning in Suidooster te maak. Die projek is ’n sinergie-vennootskap tussen die Suidoosterfees, NATi, die Jakes Gerwel-stigting en ArtsCape.