DESIREE Ellis en haar Banyana Banyana-span is albei op die drimpel van ongekende sukses in die Cosafabeker-toernooi. ‘n Sege vir die verdedigende kampioene Saterdag teen Botswana in die Nelson Mandelabaai-stadion sal Ellis en die Suid-Afrika 'n vierde agtereenvolgende titel besorg. Banyana het met redelike gemak vir die final deurgedring. Dit nadat die tuisspan bo aan Groep A het met oortuigende seges oor Angola (2-0), Eswatini (5-0) en die Comores (7-0) geëindig het. Suid-Afrika het Malawi met 6-2 tydens die halfeindstryd Donderdag in die Wolfson-stadion kafgedraf. Ellis, wat 'n onvervare en jonggroep gekies het vir die streekstoernooi, is van mening dit gaan vir haar nie oor persoonlike prestasies nie, maar liewer die span. “Kyk, ek het die toernooi as ‘n speler en coach gewen, maar dit gaan nie oor my nie,” het Ellis gesê. “Dis vir die spelers wat sukses in die toernooi baie meer sal beteken. Hulle sal dit cherish want dis die meeste van die spelers se eerste groot toernooi. “Indien ons die final wen, dink ek hulle die prestasie vir die res van hul loopbane sal onthou,” voeg sy by. Botswana is deesdae ‘n veel moeiliker neut om te kraak. Die Mares, soos hulle genoem word, het dit reeds in die toernooi bewys teen Zimbabwe en Zambië. Boonop het Suid-Afrika se buurspan van Suidelike-Afrika hulle laas jaar met 3-2 op penalties geklop. Dit het SA se droom om vir die Olimpiese Spele te kwalifseer, tot vroegtydige en onverwagte einde gebring. Net drie spelers, Andile Dlamini, Mamello Makhabane en Robyn Moodley, is oorblywend van die SA-span wat laas jaar klippe gekou tydens die Olimpiese kwalifiserende wedstryd. Dalk is dit ook die aansporing vir  Ellis se new-look en jongspan om wraak te neem vir laas jaar se treurmare.