’N FAMILIE van Mitchells Plain het ’n dubbele slag gekry toe twee familielede vroeg Donderdagoggend verkool het. Die brand het omstreeks 00:30 in Cornflower-straat, Lentegeur, ontstaan. Die onbeheerbare vlamme het gelei tot die dood van Alfonso Jones (53) en sy 26-jarige seun, Rowan­. Volgens Alfonso se broer, Ivan, het die pa en seun weens rookinaseming gesterf. Ivan (52) sê toe hy by die uitgebrande huis aankom, was alles klaar verby. Hy sê: “Ons het maar net onlangs ons oudste broer, David (55), ook aan die dood afgestaan. “Hy word volgende Saterdag (14 November) begrawe. “Soos my broer (Alfonso) se vrou, Rosemary, vir my gesê het: Die brand het vanaf die garage begin en na die huis versprei. “My broer en my broerskind (Rowan) het water op die brand gegooi om dit te probeer blus. “Maar ek dink die petrol in die kar in die garage het die brand vinnig laat versprei en dis hoe hulle twee gesterf het.” Hy sê die oorsaak van die brand is nog onbekend. Ivan sê verder die familie sit nou met ’n probleem, want hulle weet nie hoe hulle Rowan en sy pa gaan begrawe nie. “Alfonso was die breadwinner in die gesin. “En hulle het nou hul blyplek verloor. “Ons sal enige donasies wat enige een kan gee, baie waardeer.” Alrenzo Jones, Alfonso se seun wat vir ’n rukkie al op sy eie bly, was gister tussen die puin en diep hartseer. Woorde Alrenzo (30) het gesê: “Baie dinge, baie emosies gaan nou deur my mind. Baie memories wat ons in dié huis gemaak het. “Goeie memories en slegte memories. Maar daar is baie memories wat nou in dieselfde tyd deur my mind gaan wat ek nie in woorde kan explain nie.” ’n Woordvoerder van die Stad Kaap­stad se brand-en-reddingsdienste, Jermaine Carelse, bevestig die voorval en sê die brand is 02:51 geblus. Die toneel is aan die polisie oorhandig dat hulle ondersoek kan instel. Enige een wat graag ’n donasie aan die familie wil gee, kan Ivan kontak by 072 535 7351. Brandbestryders het omstreeks 02:40 gereageer op ’n noodgeval in Nandina-straat. Daar het hulle die brandende struktuur ontdek. Die vrou se lyk is in die slaapkamer gekry. Die brand is omstreeks 03:30 geblus. Die toneel is ook aan die polisie oorhandig vir ver­dere ondersoek.