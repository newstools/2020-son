LIVERPOOL se baas, Jürgen Klopp, sê goeie vertonings los hom nooit met ’n kopseer nie. Die Duitser se uitlating volg nadat Diogo Jota sy aanspraak op ’n plek in Klopp se beginspan versterk het met ’n skitterende driekuns Dinsdag teen Atalanta. Jota (23) is gekies bo Klopp se regular Roberto Firmino. Eersgenoemde was uiters belangrik in die Reds se kliniese oorwinning met 5-0 oor die Serie A-span in die Gewiss Stadium. Sadio Mané en Mohamed Salah het ook nul name op die telbord gekry – maar dit was Jota wat die kalklig gesteel het en Klopp iets gegee het om oor te dink. Maar Klopp het ontken dat Jota se puik vertonings die laaste tyd slegte dinge vir Firmino voorspel. “Dis belangrik dat ons meer as 11 spelers het om van te kies,” ver­duidelik hy. “En vandag (Dinsdag) het Diego ’n superwedstryd gespeel. Dit sê egter niks van Bobby nie, of oor my wat sit met ’n kopseer nie. “Die besluit was vanaand duidelik. Eerstens het dit sin gemaak om voordeel te trek uit Jota wat tans goed speel. Tweedens is dit die manier hoe Atalanta speel en verdedig. “Dís hoekom ons Diogo se skill set gebruik het om ons te help.” “Die wêreld is soms ’n nare plek, want sodra iemand­ skitter, begin praat ons dadelik oor ’n ander speler wat nou seker 500 wedstryde in ’n ry vir ons gespeel het. “Sonder Bobby Firmino sal ons nie eens in die Champions League wees nie,” het Klopp bygevoeg. Die Premierliga-kam­pioen, wat die pas aangee, pak Manchester City Sondag in die Etihad. – AP DINSDAG SE UITSLAE Atalanta 0, Liver- pool 5 Manchester City 3, Olympiakos Piraeus 0 Shakhtar Donetsk 0, Borussia Mönchengladbach 6 Real Madrid 3, Internazionale 2 Salzburg 2, Bayern München 6 Porto 3, Olympique Marseille 0 Midtjylland 1, Ajax 2 Lokomotiv Moskva 1, Atlético Madrid 1