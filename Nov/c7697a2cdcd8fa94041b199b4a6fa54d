AS JY ’n geliefde in die tronk het, moet jy waaksaam wees vir scammers wat hulle voordoen as beamptes van korrektiewe dienste. Volgens Mosele Sehloho, ’n woordvoerder van die departement van korrektiewe dienste (DKD), is daar scammers wat inmates se familielede bel en geld vra. “Hulle vra dat die geld deur Shoprite of Capitec betaal word. Ons sal mense nooit vra om geld vir die versorging van inmates en of hul vrylating in te betaal nie.” Gewaarsku Sehloho sê hulle het onlangs van hierdie nuwe scam gehoor. “Verskeie familielede van gevangenes en gevangenes self het dit onder ons aandag gebring. “Die publiek word gewaarsku om nie geld aan die crooks te betaal nie. Ons distansieer ons van die scammers wat mense uit hul swaarverdiende geld wil scam en die DKD se naam hierby inbring.” Sehloho sê mense moet ’n klag by die polisie lê as die scammers hulle nader. “Die scam is soortgelyk aan die een waar scammers mense ’n fooi gevra het in ruil vir werk. Wees versigtig, moenie mislei word nie.”