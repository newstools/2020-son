'N DA-raadslid van Vrystaat is Donderdag in hegtenis geneem nadat hy na bewering 'n polisiebeampte aangerand het. David Nzunga het Vrydagoggend in die Viljoenskroon-landdroshof verskyn en is op borgtog van R500 vrygelaat. Brig. Motantsi Makhele, 'n polisiewoordvoerder, sê aan SowetanLive die voorval het by 'n perseel gebeur waar die Moqhaka-munisipaliteit besig was om strukture af te breek. "Die verdagte het toe die polisie begin aanval en het die klaer uit die voertuig geruk," sê Makhele. Volgens Makhele het Nzunga ook R15 000 se skade aan die polisievoertuig aangerig. Nzunga het sy hofverskyning aan SowetanLive bevestig. - SowetanLive