DRIE mans het ’n gesin Vrydagoggend in Myburgh­straat in die Strand beroof. Een van die rowers was in ’n polisie-uniform geklee en sy makkers het albei polisiemaskers gedra. Volgens die Strand-polisie het die voorval om 08:15 plaasgevind toe die eienaar van die huis sy hek oopgemaak het om sy kar uit te trek. Die rowers het hom ge­nader en meegedeel sy motor is betrokke by ’n polisieondersoek. Hulle het hom meer oor die voertuig uitgevra en die huis binnegegaan om die saak uit te sorteer. Toe hulle binnekom, het hulle vuurwapens uitgepluk en die man beveel om sy kluis oop te maak. Hulle het geld van hom en sy gesin geëis. Die rowers is daar weg met ’n bedrag van R3 500, asook 10 horlosies, 4 selfone en tabletrekenaars. Hulle het die man, sy vrou en ’n kind in die badkamer toegesluit en hulle het die gebied te voet verlaat. Enige iemand met inligting oor die voorval word versoek om lt.kol. Franklin Plaatjies by 082 469 3359 te bel.