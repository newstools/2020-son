MENSE in die sosiale media is nie baie beïndruk met die Kings of Joburg trailer nie. Gebruikers op Twitter is ontsteld dat daar nie nuwe gesigte verskyn in die Netflix-dramareeks wat deur die Fergusons – Shona en Connie – vervaardig is nie. Die trailer vir die plaaslike reeks is onlangs uitgereik en die #OpenUpTheIndus­try het weer getrend. Die sterbelaaide rolverdeling het nie die mense op Twitter opgewonde gemaak nie. Hulle is nou mooi gatvol vir die Fergusons wat elke keer dieselfde mense gebruik. Belowende Zolisa Xaluva, Sthembiso Khoza, Abdul Khoza, Tsholo Matshaba, Cindy Mahlangu en die vervaardiger self, Shona, speel in die nuwe dramareeks. Iemand twiet: “Ek wens die Fergusons vat jong en belowende akteurs. Ek is moeg daarvan om aanmekaar dieselfde gesigte te sien.” Kings of Joburg is die donker verhaal van die Goudstad. Misdaad, gevegte en arrestasies gaan glo die highlight van die reeks wees. Dit begin op 4 Desember op Netflix.