’N PAAR plattelandse gemeenskappe kan hul vere­ regskud en hul voete olie vir ’n lekker jol. Die talentvolle artist Du­rane Plaatjies, oftewel D.O.E.P, gaan met ’n span celebrities en artists saamwerk om die konsert Oorwinning Tour na ’n paar plattelandse dorpies te neem. Die toer begin Saterdag 28 November om 19:00 by die Morawiese kerk op Die Werf in Mamre. Dan, op Saterdag 12 Desember, is die span om 15:00 en 18:00 by die Kathy Johnson-gemeenskapsaal in Bloekomlaan, Clanwilliam. Die ander dorpe sal later aangekondig word. D.O.E.P wei uit oor die show: “Die doel van die toer is om deur ons stories, wat ons deur kuns gaan opvoer, weer hoop in ons gemeenskappe te bring. “Die Covid-19-pandemie het baie mense moedeloos gemaak. Ons wil daardie positiewe vibes terugbring. Elkeen van ons wat betrokke is by die toer, het ’n storie van oorwinning om te deel. “Ons wil graag hê dat mense moet hoor ons almal het probleme en dat dit oorkom kan word. “Ons bied aan: goeie stories­, intieme tyd, musiek en komedie. “Die opbrengste gaan ons gebruik om organisasies te help opbou wat deur die pandemie geknou is. “Ons wil graag die mense se stres verlig en wil hê hulle moet kan leer uit ons stories. “Hulle moet hierdie ex­perience lank kan onthou.” Daar gaan optredes wees deur D.O.E.P self, die sanger en kitaarspeler Whaden Johannes, die komediant Marc Kali, die M.A.D Community Big Band en vele meer. Die Arendsvlei-aktrise Melanie du Bois en die voormalige 7de Laan-ster Dann-Jaques Mouton gaan vertel van die diepe troubles waardeur hulle is en hoe hulle dit oorwin het. In die VIP section gaan ’n fotosessie saam met die celebs en verversings wees. Algemene kaartjies kos R60. VIP-kaartjies kos R100. Laasgenoemde sluit in verversings en mingle met die celebs én fotosessies. Vir nog inligting, kontak Durane by 074 807 0589.