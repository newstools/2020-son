IN DIE eerste sewe maande van 2020 het die Stad Kaapstad op meer as 1 200 brande van informele strukture gereageer. Die sowat 1 216 gevalle waarop die stad se brand-en-reddingspanne reageer het sluit ook vals alarms in, waar daar geen brande was nie. JP Smith, maycolid vir veiligheid en sekuriteit, sê: "Daar was meer strukturele brand in residensiële-gebiede gedurende die winter." Hy voeg by daar is 'n patroon van 'n toename in brande in en om die stad oor naweke, en veldbrande wat meer gedurende die somermaande voorkom. "Enige gebied is kwesbaar vir brand, veral waar die nodige voorsorgmaatreëls wat ingestel kan word nie nagekom word nie. Dit sluit in die oprig van strukture te naby mekaar." Volgens Smith is daar 'n aantal afdelings van die stad wat voortdurend bewusmaking en opvoedkundige programme oor brandveiligheid hou. Charlotte Powell, 'n woordvoerder vir die stad se rampbestuurs, voeg by dat hulle daagliks 'n program het waar hulle uitgaan na gemeenskappe om bewusmaking te skep. "Die opvoeding en bewusmaking van brande in gemeenskappe is vir ons belangrik. Daarom het ons verskillende opvoedkundige-sessies oor veiligheidskwessies." Volgens Powell wag hulle ook net op nog rookalams, om dit by van die informele nedersettings in die stad saam met vrywilligers te installeer.