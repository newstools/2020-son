ROBERTSON. – Om drie tjommies in een week te verloor is maar bitter sad. Fielies Botha (51) het ver­lede week drie van sy “blood brothers” aan die dood afgestaan. Botha sê hy en sy vriende kom al vir baie dekades aan. “As laities het ons op ’n plaas wingerd geknip,” vertel hy aangedaan. Botha sê eers was dit Abraham Pietersen, toe is dit Colin Jansen en die volgende dag was dit Jim Jansen. “Ek het hulle almal se grafte die naweek toegegooi,” vertel Botha met trane in sy oë. Botha sê hy is nou baie eensaam. “Ek mis hulle al klaar. Ek het nou nie meer ware vrinne oor nie. “Almal het so skielik koebaai gesê. Geheime “Niks en niemand kon ons van mekaar skei nie. “Ons was nou rêrig ware vrinne,” onthou hy. Hulle kon geheime deel en dit het net tussen hulle gebly. Botha sê sy tjommies het met baie geheime graf toe gegaan. Volgens Botha is hy nog baie gesond en versorg nog elke dag mense se tuine. “Ek het net goeie memories van daai drie en nou is dit net ek wat oorgebly het,” voeg Botha hartseer by.