DAAR heers groot optimisme onder die gemeenskap van die George-rugbyklub vir ’n suksesvolle 2021-seisoen. Die main man agter die entoesiasme is Jonathan Botha, ’n jong afrigter wat reeds sukses met dié klub ervaar het. Botha het dié span in 2018 uit die Suidwestelike Distrikte (SWD) se Presidents­liga bestuur tot binne die unie se elite-Premierliga. Rusland Al het die span in 2018 se promosie-eindstryd teen Plettenbergbaai se Jaguars verloor, is hy steeds gepromote. Die SWD het besluit om die Premierliga tot 12 spanne te vergroot. Botha is een van die Suid-Kaap se belowendste afrigters en het ná sy sukses met die span in 2019 ’n draai in Rusland gaan maak. Hy was die hulpafrigter van die Strela-rugbyklub in Tatarstan. Hy het egter vroeër vanjaar weer die leisels by George oorgeneem. Die voormalige haker, wat die SWD op o. 19- en o. 21-vlak verteenwoordig het, sê hy sien baie uit na die 2021-seisoen. “Al die spelers in die huidige groep het hulle weer vir volgende seisoen tot die klub verbind. Beplanning “Ja, dit is verblydend. Al die spelers is weer beskikbaar en dis ’n groot positive vir ons. “Ek en my afrigtingspan bly dieselfde. Ons is al hard besig met beplanning. “Daar is nog ’n paar spelers wat hulle gaan aansluit, maar dit sal eers in Januarie bekend gemaak word. “Die spelers het al begin draf, maar mag nie as ’n span oefen nie en daar is in dié stadium ook geen kontak nie. “Ons het ongeveer tussen 10 en 15 spelers bygekry. “Die klub se bestuur en afrigtingspan is baie opgewonde oor die 2021-seisoen,” voeg Botha by.