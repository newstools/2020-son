SOLANGE Knowles is dol­gelukkig saam met haar nuwe berk. Die sangeres het ’n foto van haar nuwe ou, Gio Escobar, ’n jazz composer, in haar sosiale media gepost. Solange is net so oor privaatheid soos haar ousus, Beyoncé. ’n Bron na aan die “Sandcastle Disco”-sangeres het gesê Solange se verhouding met Gio is glad nie nuwe nuus nie. “Hy is haar boo. Mense weet van hom. “Dit is nie ’n nuwe ding nie. Dit is net nuut vir die publiek.” Gedeel Die bron meen Solange moet erg oor Gio wees om hul verhouding in die sosiale media te post. “Dit is ’n groot deal dat sy die foto gedeel het. Sy is so privaat. “Sy is baie gelukkig en hulle is ’n gelukkige paartjie. Hulle is baie oulik saam.” Solange was vyf jaar getroud met die musiekvideo-director Alan Ferguson. Hulle het laas jaar aangekondig dat hul paadjies gaan skei.