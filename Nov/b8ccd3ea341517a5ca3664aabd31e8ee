TIK-TOK tik-tok, daar is nog net ’n paar ure oor om jou kaartjies te bespreek vir die Lag My Kla-produksie by die Suidoosterfees. Dit vind mos vanaand 20:00 by Atlantic Studios in Montague Gardens plaas. Die topdrie-finaliste van die Lag My Kla-kompetisie – Monrico van Wyk, Rowen Geneke en Pauline Aaron – is onder die 10 komediante wat op die verhoog verskyn by die Suidoosterfees se eerste regstreekse inryteater-ervaring. Die mentors van die kompetisie – Shimmy Isaacs, Solomon Cupido en Rezah Forbes – gaan ook die feesgangers in hul voertuie vermaak. Schalk Bezuidenhout, Melt Sieberhagen en Wayne­ McKay gaan ook optree. Alfred Adriaan is die gasheer. Kaartjies kos tussen R250 en R300 per voertuig en twee tot vier mense kan in ’n voertuig sit en die vertoning geniet. Bespreek sommer nóú by Compu­ticket. Daar is net 200 parkeerplekke beskikbaar. Kom uit en kom lag jou kla!