DIE nuwe Kaapse darts-held, Cameron Carolissen, het gewéét hy sou kwalifiseer vir die World Championships wat einde Desember in Londen plaasvind. Die jong ster sê hy het nooit daaraan getwyfel nie. Carolissen was een van 48 spelers wat die naweek by die Goodwood-skouterrein sake om ’n plek by dié wêreldskouspel uitgespook het. “Ek het selfs vir my girlfriend, Tracylee Schierhout, gesê ek gaan die event wen. “In die final teen Charles Losper het ons in ’n stadium met 4-4 gelyk getrek, maar ek was in geen stadium senuweeagtig nie. “Ek het besef die titel wink en ek het losgetrek om die laaste drie games te wen. “Ja, dis ’n ongelooflike feel­ing om te dink ek kry nou die kans teen van die wêreld se heel beste spelers. “Ek het altyd van dié kans gedroom, maar dit het veel gouer gekom as wat ek verwag het,” sê hy. Carolissen se deelname aan die World Champs is ’n geskiedkundige oomblik omdat dit die eerste keer sal wees dat Suid-Afrika twee spelers daar sal hê. Devon Petersen is die ander Suid-Afrikaanse speler wie se visier hoog ingestel is. Carolissen se deelname is ook ’n reuse-pluimpie vir Mitchells Plain omdat hy en Petersen albei van dié woonbuurt is.