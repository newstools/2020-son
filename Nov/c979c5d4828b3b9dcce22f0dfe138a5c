“EK IS embarrassed omdat dit onder my neus gebeur.” Só het genl.maj. Vincent Beaton, Blue Downs se cluster commander, gister gesê by die Wes-Kaapse polisie se launch van die veldtog 16 Dae van Aktivisme vir Geen Geweld teen Vroue en Kinders in Delft. Beaton het gereageer op die klagtes oor geslagsgeweld wat slagoffers en survivors by die bekendstelling gedeel het. Een vrou het vertel nadat sy onsedelik aangerand is, het haar ma die polisie gebel en hulle gevra om na hul huis te kom sodat sy ’n saak kan maak. “Daar was drie polisiebeamptes wat na my huis gekom het en een van hulle het met my gepraat. Nadat ek aan hom verduidelik het wat met my gebeur het, het hy vir my gesê in so ’n saak sal dit my woord teen twee ander mense s’n wees. Oortuig “Ek het gevoel hulle diskrimineer teen my omdat ek so skraal is. Hulle het seker gedink ek is op drugs, maar hulle weet nie waardeur ek gaan nie. “Die polisiebeampte het my oortuig om nie ’n saak te maak nie en ek het dit so gelos,” sê sy. Beaton het gesê hy is verleë omdat hy gereeld in vergaderings met die bevelvoerders van die polisiestasies in die cluster hieroor praat. “Ek beklemtoon die regte van slagoffers en die rol wat ons as polisie speel in so ’n ondersoek en hoe om dit te hanteer,” het hy gesê. Beaton het beloof om toe te sien dat bekommernisse uitgelig word. “Die lede sal blootgestel word en daar sal teen hulle opgetree word,” het hy bygevoeg. Beaton het ook gepraat oor beskuldigings aangaande omkopery wat ’n ander oorlewende opgehaal het. “Ons het al voorheen met oneerlike polisielede te doen gehad en hulle sal hanteer word,” het hy gesê. ’n Ander vrou het aan die aanwesiges gesê dat haar kind onsedelik aangerand is, maar dat die oortreder steeds in die strate rondloop. Die ma het gesê sy weet nie waarheen om haar te wend nie. “Ek gee toe dat slagoffers in vrees lewe. Ons kan nie toelaat dat polisiebeamptes sekondêre trauma veroorsaak as ’n slagoffer ’n misdaad wil aanmeld nie. “Ek belowe stappe sal gedoen word om die regte van slagoffers te enforce,” het Beaton gesê. Lt.kol. Tasswell Paulse het gesê die survivor het die reg om inligting aan te bied en moet toegelaat word om die polisie te vertel waarom hulle na die polisiekantoor gekom het. “Op grond van daardie interaksie moet ons ons luistervaardighede opskerp om die spesifieke behoefte te identifiseer. “Ons moet hulle kan vertel hoe die proses sal werk as hulle ’n saak wil maak en watter dienste tot hul beskikking is,” het Paulse gesê. Hy het bygevoeg die slagoffers het ook die reg tot ’n veilige omgewing waarin hulle hul storie kan vertel. “Ons moet korrekte inligting gee sodat ons daardie persoon kan bemagtig om voort te gaan in terme van die saak wat gerapporteer is.”