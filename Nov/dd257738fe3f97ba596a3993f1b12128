KLUBGANGERS  in Pretoria het byna ‘n moderne en letterlike weergawe van Lionel Richie se “Dancing on the ceiling” treffer gemaak toe ‘n stuk van die dansplek se plafon  inmekaar geval het. Van klub Propaganda se gaste sê hulle het Saterdagaand ‘n dreuning gehoor en gedink dit is deel van die DJ se remix. Ene Mathode Murendiwa skryf op Twitter dat hy by die klub was om sy verjaarsdag te vier. “Ek het weird sounds gehoor en gedink is die Dj se special effects. Vyf sekondes later moes ek fight om onder ‘n vallende plafon uit te kom.” Few mins after arriving there. At first, I thought Dj was adding some effects when I hear weird sounds. 5 seconds later I am fighting for my life under the ceiling. #propaganda pic.twitter.com/iUSXfoqMTl Nog ‘n tweep wat net as Zandy sê toe sy hoor iemand skreeu, “Maak toe die hekke” het sy soos Caster (Semenya) gehardloop. Propaganda nightclub het ‘n verklaring op sosiale media uitgereik en gesê dit is nie die dak wat inmekaar gesak het nie, maar ‘n stuk van die plafon en dat dit weens slegte weer ineengestort het. “’n Groot dankie aan ons getroue besoekers. Ons is toegewyd daaraan om julle te entertain en te dien maar om terselfdetyd seker te maak julle is veilig.” Die klub sal eers weer Vrydag sy deure oopmaak. Propaganda het verlede jaar oopgemaak. Die klub, ‘n drieverdiepinggebou, kan 3000 mense op ‘n tyd vat. Die klub het ook ‘n DJ box, ‘n stage vir live performances, slaghuis, carwash en ‘n aqau bar. It's a tragedy that the roof fell. This is one great property investment into the CBD of Pretoria.#propaganda pic.twitter.com/dViPvE9wTI