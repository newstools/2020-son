Honderde EFF-lede het Vrydagoggend op Kraaifontein toegesak in 'n betoging teen dienslewering en geslagsgeweld. Na bewering wou die party ook 'n memorandum oor kwesies soos watervoorsiening, elektrisiteit, behuising en misdaad in die omgewing oorhandig. Die lys eise is ook gebasseer op swak dienslewering en onlangse gronduitsettings in die gebied. Verder word daar ook geeis dat die daghospitaal sy slordige diens moet verder en ophou teenoor MIV-positiewe pasiÃ«nte te diskrimineer. Die rooi berette se betoging het hulle na die Kraaifontein-polisiestasie en munisipale-kantore gevat. Teen druktyd kon nog nie bevestig word nie, maar na wat verneem word het die EFF goedkeuring om tussen 08:00 en 14:00 te betoog. Vrydag se betoging kom nadat lede van die EFF verlede Vrydag in Brackenfell betoog het. Na wat berig word het EFF-lede ook paaie in Bloekombos versper, voertuie is met klippe gegooi en motorbande is aan die brand gesteek. 