INMATES in Polls­moor se Medium B-afdeling is steeds in skok nadat ’n bewaarder na bewering Sondagaand ’n gevangene “breek geslaan” het. Die doodslag het na bewering plaasgevind nadat ’n raid in die tronkselle uitgevoer is. ’n Ma van een van die inmates sê die event het haar kind getraumatiseer. “My kind se vonnis is amper heeltemal uitgedien. “Hy word in Februarie vrygelaat, Ons is gereeld in kontak. “Maandag het hy my gebel en my van die voorval vertel.” Die ma vertel haar seun sê almal in Medium B het aanskou hoe die bewaarder die bandiet Luzuko Maseko slaan. “Hy sê die bewaarder het Luzuko breek geslaan. Eers toe Luzuko plat lê, het hy hom uit die sel gesleep.” Die bekommerde mammie sê haar seun en ander gevangenes is nou bang dat hulle ook so ’n dood kan sterf. Maar Singabakho Nxumalo, ’n woordvoerder van die departement van korrektiewe dienste, sê die bakleiery het begin toe die inmate ’n beampte met ’n skerp voorwerp in die nek gesteek het. “Die minimum geweld moes toegepas word om die inmate van die beampte af te kry. “Dit het egter ontaard in ’n stoeiery wat tot die inmate se dood gelei het.” Nxumalo sê ’n interne ondersoek is begin. “Die polisie ondersoek­ die voorval, asook die geregtelike inspektoraat van korrektiewe dienste.” Volgens Nxumalo sal die uitslag van die ondersoeke meer lig werp op die motief vir die aanval. “Ons monitor die situasie by Pollsmoor.”