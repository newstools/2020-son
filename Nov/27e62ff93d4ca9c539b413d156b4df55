’N VERMEENDE gangster van die Oos-Kaap is Maandag in hegtenis geneem kort nadat hy homself per ongeluk in die been geskiet het. Volgens kol. Priscilla Naidu, 'n polisiewoordvoerder, het lede van die teenbende-eenheid op klagtes van ’n skietery in Joe Slovostraat gereageer. “Inwoners het die beamptes na ’n shack van ’n 30-jarige man gevat," verduidelik Naidu. “Die 28-jarige verdagte het na bewering die shack binnegekom, die vuurwapen uitgeruk en ’n skoot afgevuur. “Die verdagte het homself in die been geskiet en die klaer kon hom oortuig om die vuurwapen te verwyder.”. Die vuurwapen is gekonfiskeer. Naidu sê die verdagte is in die hospitaal opgeneem. Die polisie ondersoek klagte van besit van ’n onwettige vuurwapen en ammunisie, die rig van ’n vuurwapen en poging tot moord. - News24