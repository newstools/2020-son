DIT maak duidelik nie saak in watter posisie Lewis Hamilton wegspring nie, want gister het hy nóg ’n Formule 1 Grand Prix-wedren gewen. Met sy sege vanuit die sesde plek in Turkse Grand Prix het hy ook sy sewende F1-wêreldtitel ver­ower. Hy spog nou met net soveel wêreldtitels as die Duitse voormalige renjaer Michael Schumacher. Boonop het die Brit sy segetog in F1-wedrenne tot 94 gerek. “Dit voel asof ek nog net begin,” het Hamilton ná die wedren gesê. “Wat belangrik is van vanjaar se reis, is my geveg vir geregtigheid en die leerproses oor wat in die wêreld aan die gebeur is.” Daar is nog drie wedrenne in die seisoen oor, maar daar kan moeilik gesien word hoe iemand anders kan wen as Hamilton in sy Mercedes so onstuitbaar is. Sergio Pérez het die wedren in Turkye in die tweede plek voltooi. Die sukkelende Ferrari-span kon darem weer glimlag toe Sebastian Vettel ’n derde plek vir die Italiaanse vervaardiger beklink het. Mercedes het reeds vroeër in die seisoen vanjaar se F1-motorvervaardigerstitel beklink. Uitslae van die Turkse 1. Lewis Hamilton (Mercedes) 01:42:19,313 2. Sergio Pérez (Racing Point) +31,633 3. Sebastian Vettel (Ferrari) +31,960 4. Charles Leclerc (Ferrari) +33,858 5. Carlos Sainz (McLaren) +34,363 6. Max Verstappen (Red Bull) +44,873 7. Alexander Albon (Red Bull) +46,484 8. Lando Norris (McLaren) +61,259 9. Lance Stroll (Racing Point) +72,353 10. Daniel Ricciardo (Renault) +95,460 Puntestand (voorste 10 ren- ­jaers): 1. Lewis Hamilton 307 2. Valtteri Bottas 197 3. Max Verstappen 170 4. Sergio Pérez 100 5. Charles Leclerc 97 6. Daniel Ricciardo 96 7. Carlos Sainz 75 8. Lando Norris 74 9. Alexander Albon 70 10. Pierre Gasly 63