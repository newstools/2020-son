DRIE lede van People Against Gangsterism and Drugs (Pagad) het gister n√° twee dekades in die tronk as vry mans uit Mitchells Plain se polisieselle gestap. Ebrahim Jeneker, Abdullah Maasdorp en Mogamat Isaacs is op parool vrygelaat nadat hulle in 2002 lewenslange tronkstraf gekry het vir verskeie misdade. Jeneker en Maasdorp het saam hof geloop en is in Desember 2002 in die Kaapse hooggeregshof gevonnis. Jeneker is skuldig bevind op 17 aanklagte, insluitend 3 van moord, 1 van poging tot moord en 5 van gewapende roof. Maasdorp is skuldig bevind op 18 aanklagte, wat insluit 3 van moord, 1 van poging tot moord en 6 van roof. Maasdorp se broer, Ismail, het saam met die twee hof geloop, maar is onskuldig bevind. Meer as 100 klagte het die drie aanvanklik in die gesig gestaar. Die saak het 149 dae geduur. Isaacs is in Oktober dieselfde jaar ook in die Kaapse hooggeregshof tot life gevonnis vir onder meer drie moorde en agt pogings tot moord.