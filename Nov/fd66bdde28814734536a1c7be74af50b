NÁ DIE baie goeie reën die afgelope naweek het damvlakke in die omgewing weer ’n bietjie gestyg. Voordat die sluise van die hemel so lekker oopgetrek het, het die damvlakke op 98,2% te staan gekom. Die gemiddelde damvlak is tans 98,8%. Die Stad Kaapstad maan mense moet steeds omsigtig werk met water. Gelig Van 2 tot 8 November het die Stad agtergekom waterverbruik het met 25 miljoen liter per dag toegeneem. Die Stad Kaapstad maan inwoners hoewel die water­beperkings nou gelig is, is water steeds een van die skaarsste en waardevolste kommoditeite. Boonop kan ’n droogte soos verlede jaar s’n weer die omgewing tref. Inwoners moet steeds seker maak dat alle waterpype en fittings in orde is sodat dit nie lek en water sodoende gemors word nie.