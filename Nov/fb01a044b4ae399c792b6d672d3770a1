'N LASBRIEF is uitgereik vir die arrestasie van Ace Magashule, die ANC se sekretaris-generaal, in verband met korrupsie van die omstrede asbesdak-oudit in die Vrystaat. Die Valke het bevestig Magashule sal na verwagting Vrydag in die hof verskyn. Sewe mense, wat die sakeman Edwin Sodi en die voormalige burgemeester van Mangaung, Olly Mlamleli, insluit, is ook al gearresteer. Hulle verskyn Woensdag in die Bloemfonteinse hooggeregshof. Hulle staan tereg op klagte van bedrog, geldwassery en korrupsie. - TimesLive