’N VOORMALIGE Springbokhaker moet nou besluit of dit die moeite werd is om hom tot die Arbitrasiehof vir Sport te wend om ’n skuldigbevinding en straf van agt jaar uit rugby om te swaai. Die Suid-Afrikaanse Instituut vir Dwelmvrye Sport het Donderdag bevestig dat Chiliboy Ralepelle sy appèlsaak teen sy skorsing van agt jaar verloor het. Dié oorspronlike skorsing is deur ’n onafhanklike paneel vir die appèlsaak opgehou. Ralepelle het op 17 Januarie 2019 positief getoets vir die gebruik van Zeranol – ’n verbode anaboliese steroied. Hy het die postiewe toets teengestaan in ’n onafhanklike verhoor. Die paneel vir daai verhoor het hom ook skudlig bevind en ook die feit in ag geneem dat dit sy tweede oortreding vir die gebruik van verbode middels was in ’n periode van 10 jaar. Die paneel het staat gemaak op die sanksies raamerk van die World Anti-Doping Code, wat aan hulle die geregtigheid verskaf om ’n skorsing van agt jaar uit te dien. Ralepelle het toe teen die beslissing appelleer en ook die proses van hoe sy monster vir die gebruik van opkikkers getoets was bevraagteken. Die onafhanklike paneel vir die appèlsaak het bevind dat die paneel vir die verhoor nie enige oortredings begaan het deur die World Anti-Doping Code se sanksie raamwerk te gebruik nie.