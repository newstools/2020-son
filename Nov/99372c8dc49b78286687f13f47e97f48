VIR verdagtes in Mitchells Plain het Black Friday ’n ander betekenis gekry toe hulle op dié dag gearresteer is. Lede van die Mitchells Plain-polisie wat deelgeneem het aan ’n veldtog vir ’n veiliger feestyd het drugs en vuur­wapens gekonfiskeer. Cops het ’n wenk gekry dat verdagtes mense target wat op pad is werk toe. In ’n operasie in Morgenster Road, Beacon Valley, is ’n groep verdagtes opgemerk. Toe die cops die verdagtes nader, het hulle begin hardloop. Een man (31) is aangekeer. Hy het ’n 9 mm-pistool met koeëls by hom gehad. Toe die lang arm hom vang, is tik, heroïen en Mandrax by die 24-jarige verdagte gevind. Die dwelms is ’n aansienlike bedrag werd.