CURWIN Bosch se strafdoel in die doodsnikke het Vrydagaand ‘n dramatiese naelskraapse Superrugby Unlocked-oorwinning vir die Sharks verseker. Sean Everitt (afrigter) se span was net-net met 34-33 oor Griekwas in Kimberley baas. Die span van Durban moes 'n agterstand van 13 punte in die laaste kwart van die game uitwus. Griekwas het die voorsprong in die laaste minuut van die game geneem toe Tinus de Beer in die kol was met ‘n strafdoel. Die Poubloues se vreugde was egter van korter duur. Die Bok-vleuel Sbu Nkosi wat van die bank aangewend was, het die balbesit van die afskop gewen. Die besoekers het die bal deur ‘n paar fases gedra en ‘n strafskop gewen. Bosch het sy staal gewys om met die strafdoel te slaag. Die Sharks was duidelik op soek na 'n bonuspunt-oorwinning, om in die stryd om die titel te bly. Griekwas het hulle in die eerste helfte met puik verdediging uitgehou. Die manne van Durban het in die tweede helte 'n manier gevindom die vedediging deur te dring. Die tuisspan het die oorhand gehad in die skrums en het ook goed gevaar in die lynstane en by die afbreekpunte. Daarteenoor het die Sharks se skrumskakel, Sanele Nohamba en Boschmet, voortreflike taktiese skoppe vorendag gekom. Maar Griekwas se ondergang was hul swak besluitneming en die groot aantal foute wat hulle in die laaste kwart van die game gemaak het. Gideon van der Merwe die oopkantflank was 'n groot bedreiging by die afbreekpunte en het soos ‘n tier verteenwoordig. Vir die Sharks het alles nie volgens plan verloop nie, maar dit is 'n bewys van hul gehalte dat hulle steeds die knoop kon deurhaak. Griekwas - drieë: Ederies Arendse, Eduan Keyter, Gideon van der Merwe. doeldkoppe: Tinus de Beer (3). Strafdoele: De Beer (4) Sharks - drieë: Sanele Nohamba, Manie Libbok, Jeremy Ward, Dylan Richardson. Doelskoppe: Curwin Bosch (4). Strafdoele: Bosch (2). 