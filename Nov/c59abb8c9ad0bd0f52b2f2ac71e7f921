IVAN van Rooyen, afrigter van die Lions, het gister vyf veranderinge aangebring aan die span wat die Pumas môre op Ellispark in ’n Superrugby Unlocked-wedstryd aandurf. In die pak voorspelers sal Ruan Dreyer (loskopstut), Willem Alberts (slot) en Reinhard Nothnagel (slot) almal dié naweek in die begin-vyftiental opdraf. Die agterlyn het twee veranderinge in Ross Cronjé (skrumskakel) en Tiaan Swanepoel, wat Gianni Lombard op heelagter vervang. Lombard het sy regterknie ernstig in die wedstryd teen die Bulls beseer en sal nege maande buite aksie wees. Die afskop is om 16:30. LIONS: Tiaan Swanepoel, Stean Pienaar, Wandisile Simelane, Burger Odendaal, Courtnall Skosan, Elton Jantjies (kaptein), Ross Cronjé, Len Massyn, Vincent Tshituka, MJ Pelser, Reinhard Nothnagel, Willem Alberts, Carlü Sadie, Jaco Visagie, Ruan Dreyer. BANK: Jan-Henning Campher, Sti Sithole, Wiehahn Herbst, Marvin Orie, Hacjivah Dayimani, André Warner, Dan Kriel, Divan Rossouw.