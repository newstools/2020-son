DIE wonderboy van Atlantis Cade Abrahams is een van daardie unieke sokkerspelers wie se talent eenvoudig uit hom uitstraal. Daarby is die 16-jarige sensasie een van die topspelers by die sokkerklub Hellenic, waar hy tans in die o. 18-span speel. Abrahams het hom in 2018 by die Greek Gods aangesluit toe sy oom hom vir ’n proeftydperk genooi het. “Die klub se afrigter het dadelik van my positiewe benadering gehou en die way hoe ek met die bal beweeg. My dribble-werk was volgens hul feedback van goeie gehalte.” Motivering Abrahams sê hy is eintlik ’n right-back, maar kan ook ewe goed op die right wing speel. Hy het 11 jaar in hierdie twee posisies vir sy enigste ander klub, Atlantis Leeds United, gespeel. Hy is tans ’n leerder by die Hoërskool Robinvale en sê sy sokkerheld is Yusuf Maart, wat vir Orlando Pirates gespeel het. “Ek kyk op na Yusuf en ek moet sê ek hou van sy motivering, houding en passie vir sokker. Sy manier van dinge doen op die sokkerveld het my beïnvloed. Ons almal benodig ’n rolmodel en iemand om na op te kyk,” vertel hy. Abrahams is bly dat hy vir Hellenic sokker speel en hy wil nou vinnig opgang maak in sy loopbaan.