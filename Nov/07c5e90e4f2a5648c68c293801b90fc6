DIE polisie in die Noord-Kaap is bekommerd oor die aantal moorde in die provinsie wat na drankgebruik gepleeg word. Dit kom nadat drie steekmoorde sedert Vrydag aangemeld is. In een voorval is 'n 67-jarige man in Kanoneiland gearresteer nadat hy glo sy broer doodgesteek het. Die twee broers het na bewering Vrydagaand 'n stryery gehad wat tot die 53-jarige broer se lemdood gelei het. Die polisie in Rietfontein ondersoek ook die moord van 'n 60-jarige man. Die bewering is dat die slagoffer tydens 'n stryery deur 'n 28-jarige verdagte gesteek is. In 'n ander voorval is 'n 30-jarige man in Deben gearresteer vir die moord van 'n 40-jarige vrou. Die twee het na bewering 'n stryery gehad waarna die slagoffer in die nek gesteek is. Lt. Kol. Dimakatso Mooi, 'n polisiewoordvoerder, sÃª in 'n verklaring: "Die polisie in die Noord-Kaap neem met kommer kennis dat meeste moorde gepleeg is na drankmisbruik wat tot stryerye gelei het. "Die publiek word aangemoedig om alkohol verantwoordelik te gebruik en nie tot geweld oor te gaan nie, maar om oplossings te vind om hul probleme op te los."