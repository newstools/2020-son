DIE Britse liefdadigheidsorganisasie Mariposa Trust het Meghan Markle geloof vir haar dapperheid om in die New York Times oor haar miskraam te praat. Zoe Clark-Coates, hoof van die Mariposa Trust, sê Meghan, die hertogin van Sussex, het mense insig gegee oor ’n onderwerp wat dikwels nie bespreek word nie. Clark-Coates het Meghan ook lof toegeswaai vir die deel waarin sy beskryf hoe prins Harry as pa gely het. Sy het die impak van Meghan se verhaal vergelyk met Chrissy Teigen se Instagram-boodskap in Oktober nadat haar seuntjie doodgebore is. Dié boodskap is meer as 11 miljoen keer gelike. - JacarandaFM