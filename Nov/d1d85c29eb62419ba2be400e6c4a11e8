SHEFFIELD United se manager, Chris Wilder, meen hy kyk net uit vir sy spelers nadat sy voorstel van net drie plaasvervangers per wedstryd onder kwaai kritiek deurgeloop het. Die hewigste kritiek het gekom van Liverpool se Jürgen­ Klopp. Die Duitser het Wilder van selfsugtigheid beskuldig. Klopp het al herhaaldelik gevra dat die Premierliga sy besluit moet hersien om nie by die gewone drie plaasvervangers te hou nie. Hy het ook weer afgesak oor uitsaaiers en die skedulering van stryde. Wilder het egter gesê: “Almal het die reg om hulself te verdedig. Daar is 20 stemme in die liga en almal na hulself kyk. Ons moet na onsself kyk. Ek wil net sê ek het groot respek vir Jürgen.” – Reuters