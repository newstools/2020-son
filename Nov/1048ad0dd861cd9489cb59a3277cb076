’N POLISIEBEAMPTE verbonde aan die Bell­ville-polisiestasie se eenheid vir sigbare poli­siëring is Vrydagaand by die cop shop gearresteer op ’n aanklag van korrupsie. Die Wes-Kaapse teenkorrupsie-eenheid het die 37-jarige sersant in hegtenis geneem. Kapt. FC van Wyk, ’n polisiewoordvoerder, sê ’n agent het die betrokke cop genader om dagga en ’n selfoon in te smokkel na ’n gevangene in die aanhoudingselle. Die cop het R300 vir sy moeite ontvang, maar is later gevang met die dagga, selfoon en gemerkte geld in sy besit. Hy verskyn vandag in die Bellville-landdroshof.