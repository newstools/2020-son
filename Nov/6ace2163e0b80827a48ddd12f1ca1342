SOUTHAMPTON het gister ’n mockery gemaak van die sogenaamde beste verdediging in die Premierliga deur Aston Villa met 4-3 te klop. James Ward-Prowse was die Saints se groot held. Met drie akkurate vryskoppe in die eerste helfte het hy die Villains verwoes. Sy eerste vryskop het vir Jannik Vestergaard se doel gesorg en sy twee pogings reg op teiken was te goed vir Villa se Emiliano Martínez om dit uit te hou. Met die rustyd het Southampton met 3-0 gaan water drink. In die tweede helfte het Danny Ings dit toe 4-0 gemaak. Tyrone Mings, Ollie Watkins en Jack Grealish se doele vir Villa het vir ’n meer respektabele eindtelling vir die tuisspan gesorg. Southampton het nou vier van sy sewe wedstryde gewen.