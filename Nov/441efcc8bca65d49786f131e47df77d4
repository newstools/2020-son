DIE Nieu-Seelandse Rugbyunie het Dinsdag bevestig dat sy plaaslike Superrugby-kompetisie, Super Rugby Aotearoa, op 26 Februarie gaan afskop. Dit sal weer net Kiwi-spanne wees wat aan dié kompetisie deelneeem, met die Australiese Rugbyunie wat ook sy eie weergawe van Superrugby gaan aanbied, terwyl Suid-Afrika se vier spanne in 2021 in die Noordelike halfrond gaan speel. Die Argentynse Superrugbyspan, die Jaguares, se toekomstige deelname aan enige Suidelike halfrond-kompetisie is nog in limbo. Die Otago Highlanders sal in die eerste wedstryd van Aotearoa gasheer speel vir die verdedigende kampioene, die Crusaders. Met die Hurricanes wat ’n dag later die Blues na Wellington vervelkom. Die Chiefs, wat nie ’n enkele wedstryd kon wen in vanjaar se Aotearoa nie, geniet ’n loslootjie oor dié kompetisie se eerste naweek. Die Waikato-span speel hul eerste wedstryd op 5 Maart teen die Highlanders. Kiwi rugbybase hoop om weer groot getalle ondersteuners te lok nadat dié noodgedwonge kompetisie weens Covid-19 vir groot genot gesorg het toe ander lande nie rugby of ander sportsoorte kon beoefen nie. “Ons het gesien hoe opwindend die tuis en weg formaat was, en al vyf spanne weet nou wat dit verg om elke week kompeterend te wees en hoe om te wen, het die NZR se hoof van beroepsrugby, Chris Lendrum, gesê. “Die beskikbaarheid van die All Blacks vir die eerste ronde bevestig, kan daar vuurwerke van die eerste blaas van die fluitjie verwag word. Dit is fantastiese om te weet dat daar vir ondersteuners, spelers en vennote klarigheid oor rugby kan wees ná ‘n jaar van groot onsekerhede.” Lendrum het verder gesê dat daar met Australiese rugbyowerhede gewerk word om ‘n Trans-Tasmaanse kompetisie op die been te bring. Besonderhede daaroor sal na bewering binnekort bekend gemaak word. Altesaam 21 wedstryde sal in volgende jaar se Aotearoa beslis word. Kliek hier https://www.superrugby.co.nz/assets/SuperRugby2021.pdf vir die volledige lys van fixtures. 