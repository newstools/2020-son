DIE stigter van die Halawat Ul Qur’an Haafith Academy in Ottery is weer in hegtenis geneem vir die beweerde verkragting van ’n minderjarige meisie. Die 45-jarige madrassa-opvoeder is Maandag in Grassy Park in hegtenis geneem. Volgens kapt. FC van Wyk, ’n polisiewoordvoerder, het die beweerde verkragting in Mei 2017 gebeur. “Die verdagte het gister in die Wynberg-landdroshof verskyn.” Die opvoerder is in September verlede jaar op soortgelyke klagte toegesluit. Saamgevoeg Die klagte spruit uit ’n beweerde voorval in Mei 2019 gedurende Ramadaan. Die man loop nog hof vir die onsedelike aanranding van ’n meisie (13) vir wie hy moes klas gee. Hy is in September op borgtog van R1 000 vrygelaat. Die teacher het gister vinnig op die nuwe klagte verskyn. “Die saak is uitgestel tot 27 November, wanneer die sake saamgevoeg sal word.” Die staat sal bail teenstaan.