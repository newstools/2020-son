WÊRELDATLETIEK het Dinsdag sy voorlopige kalender vir die 2021 Diamantligabyeenkomste bekendgestel. Dit bestaan uit 14 byeenkomste wat in Mei in Rabat (Marokko) begin en in September in Zürich (Duitsland) eindig. Doha bied op 28 Mei 'n byeenkoms aan waarna Rome gasheer speel vir die eerste Europese byeenkoms van die seisoen op 4 Junie, met Oslo 'n week later. Byeenkomste in Stockholm, Monaco en Londen is vir die eerste twee weke van Julie geskeduleer. En na 'n onderbreking van een maand vir die hergeskeduleerder Olimpiese Spele in Tokio, sal die aksie op 14 Augustus hervat word. Eugene bied op 21 Augustus sy eerste Diamond League-byeenkoms aan, met China wat die volgende dag sy tweede byeenkoms vir die seisoen hou. Die finale skof vind in Europa plaas met byeenkomste in Lausanne, Parys en Brussel voor die finale seisoen in Zürich van 8-9 September. Die Diamond League het gesê die kalender is ‘n voorlopige en en is onderhewig aan veranderinge, afhangende van die wêreldwye gesondheidsituasie. Die 2020-kalender is swaar getref deur die COVID-19-pandemie, met verskeie byeenkomste wat gekanselleer is en ander wat herskeduleer is. Die 2021 Diamond League-kalender lyk so: Rabat - 23 Mei; Doha - 28 Mei; Rome - 4 Junie; Oslo - 10 Junie; Stockholm - 4 Julie; Monaco - 9 Julie; Londen - 13 Julie, Sjanghai - 14 Augustus; Eugene - 21 Augustus; China - 22 Augustus; Lausanne - 26 Augustus; Parys - 28 Augustus; Brussel - 3 September 