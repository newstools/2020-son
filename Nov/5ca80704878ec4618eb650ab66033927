DIE entstof wat deur Pfizer en sy Duitse vennoot, BioNtech, ontwikkel is, kan heel moontlik binne die volgende paar weke bekendgestel word. Kenners meen egter Suid-Afrikaners sal tot die middel of laaste deel van volgende jaar moet wag om hul hande op die entstof te kry. Daar word verwag dat lande soos Amerika, wat miljoene rande in die ontwikkeling van die entstof gepomp het, sal sorg dat daar eerste vir hulle voorsiening gemaak word. Prof. Salim Abdool Karim, mededirekteur van die Covid-19 ministeriële adviesraad, sê hoewel Suid-Afrika langer gaan wag om die entstof in die hande te kry, is daar ander ander belangrike dinge om in gedagte te hou. Karim sê planne word nou bespoedig om seker te maak die beste entstof word vir Suid-Afrika aangeskaf. "Onthou die maatskappye het nog nie die enstowwe gemaak nie. Dis nie asof entstowee iewers sit en wag om verskeep te word nie. Hulle moet nog gemaak word. Ons het geen idee hoe lank dit gaan neem nie. Ek dink ons sal gelukkig wees as ons die enstowwe in die derde kwartaal van volgende jaar kan kry." - EWN