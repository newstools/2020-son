DIE Road Freight Association (RFA) het Maandag gesê minstens nege vragmotors is Sondag op die N3-snelweg naby KwaZulu-Natal aan die brand gesteek. Volgens die RFA is sommige bestuurders in die aanval beseer. 'n Groep mense het vermoedelik die pad met voertuie afgesper voordat hulle die vragmotors geplunder en aan die brand gesteek het. "Vragmotorbestuurders vrees vir hul lewens. Die vorige aand het ons gesien hoe daar op vragmotors geskiet word wanneer hulle verby ry," sê Gavin Kelly, RFA se tegniese bedryfsbestuurder. "Dit is ook plaaslike bestuurders wat aangeval word. En natuurlik wil mense nie hul bestuurders uitstuur as daar 'n moontlikheid is dat hulle beseer of doodgemaak gaan word nie." Altesaam 21 vragmotors is al die afgelope paar dae geteiken. - EWN