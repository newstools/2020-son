'N VLIEËNIER is Vrydagmiddag dood nadat sy ligte vliegtuig naby die Nelspruit-vliegveld neergestort het. Met nooddienste se aankoms om 15:45 op die toneel, was die vliegtuig reeds in vlamme. Die vlieënier, vermoedelik in sy veertigs, se liggaam is in die wrak gevind nadat die brandweer dit geblus het. Shawn Herbst, woordvoerder van Netcare 911, sê die vlieënier was alleen in die vliegtuig. Die omstandighede rondom die ongeluk sal deur die relevante owerhede ondersoek word.