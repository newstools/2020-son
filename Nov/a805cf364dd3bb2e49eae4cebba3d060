DIE Suzuki-renjaer Joan Mir het sy eerste MotoGP-wêreldtitel verseker toe hy gister se Valencia Grand Prix in die sewende plek voltooi het. Mir het ook geskiedenis gemaak as die eerste renjaer in meer as twee dekades wat vir dié Japanse motorfietsvervaardiger as wêreldkampioen gekroon word. Die Spanjaard het die wedren begin met ’n voorsprong van 37 punte op die punteleer. Met ’n vierde agtereenvolgende voltooiing van ’n wedren as een van die voorste 10 renjaers het hy verseker hy kan nie meer verbygesteek word op pad na die titel van wêreldkampioen nie. Kenny Roberts jr. van Amerika was in 2000 die laaste renjaerskampioen uit die Suzuki-stal. – Reuters