NÁ JARE in die musiekbedryf het die musikant Richard Hala besluit om sy eerste twee singles bekend te stel. “Die Bloed” en “The Beautiful­” is twee pop songs wat apart uitgereik is. Dis beskikbaar op Amazon, Apple Music, Google Play, YouTube, Deezer, Shazaam en Spotify. Albei songs is geskryf en vervaardig deur Richard self. Storm Fx feature ook. Dis in die Cloud 9 Studios in Kaapstad en Joburg opgeneem. Hala is ’n boorling van Wellington in die Boland en het bekendheid verwerf in 2002 toe hy een van die 10 finaliste in die destydse Coca­-Cola Popstars was. Hul naaswenner-groep, Afro Z, was in 2003 die curtain raisers vir die Amerikaanse rapper Ja Rule met sy konserte in Kaapstad, Durban en Johannesburg. Hy was nog op skool toe hy en nog drie seuns die band Black Shuga begin. In 1998 het dié band die kontemporêre afdeling in die Shell Road to Fame-kompetisie gewen. Daarna het hy by die bekende Barn­yard Produksies betrokke geraak en na plekke soos Nederland, Denemarke, België en Duitsland getoer. As solo artist het hy al verhoë met Da Boyz en The Rockets gedeel. Hy’t ook al met groot geeste in die SA musiekbedryf soos Freshlyground, Ladysmith­ Black Mambazo en die musiek­regisseur JB Arthur saamgewerk. Volg hom gerus op Spotify en Facebook as Richard Hala, op Instagram as Rich Heart Hala en op Twitter as @richardbongs.