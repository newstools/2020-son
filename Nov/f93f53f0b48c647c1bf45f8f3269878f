DIE wêreld se oudste provinsiale rugbykompetisie gaan oor die volgende drie seisoene amptelik as die Carling Currie Cup bekend staan. Die Carling Curriebeker-kompetisie begin amptelik op die naweek van 27 en 28 November. Die eindstryd gaan op Saterdag 23 Januarie 2021 plaasvind. Alle ligapunte van Super Rugby Unlocked-kompetisie sal na die Carling Currie Cup oorgedra word. Die Cheetahs sal die kroon wat hulle in die eindstryd van 2019 gewen het, teen die Lions, die Bulls, Griekwas,  die Pumas,  die Sharks en die Westelike Provinsie verdedig. In die eerste ronde van die wedstryde gaan Sharks die Pumas aandurf. Griekwas gaan die Lions die stryd aansê met die Bulls wat na Kaapstad gaan reis om die Westelike Provinsie aan te durf. Die Cheetahs het 'n loslootjie.Die aksie sal voortbou tot die halfeindronde op Saterdag, 16 Januarie 2021, wanneer die vier voorste spanne op die puntelys sake gaan uitspook om sal deur te dring na die finaal op 23 Januarie. SA Rugby en die Suid-Afrikaanse brouerye (SAB) het Dinsdag aangekondig dat hulle 'n ooreenkoms aangegaan het waarin die bekroonde Carling Black Label Bier die naamregte verower op die grootste plaaslike prys in rugby.Carling Black Label maak sy debuut in rugby. Die vennootskap tussen SA Rugby en SAB strek egter amper drie dekades terug. "SAB was 'n lojale vennoot van SA Rugby wat wat teruggaan tot die dae voordat rugby professioneel geword het. Dit gee my 'n groot plesier om voort te bou op ons verbintenis met hulle," het Jurie Roux, uitvoerende hoof van SA Rugby, in ’n verklaring gesê. "Wat hierdie borgskap nog belangriker maak, is dat Carling Black Label met ons saamgewerk het tydens een van die moeilikste ekonomiese klimaat in die sport en in die sakewêreld. Dit wys beslis hul passie vir die Curriebeker en rugby." Bepalings vir die Carling Currie Cup 2020-kompetisie (alles is onderhewig aan verandering): Vrydag 27 November 19:00: Sharks teen Pumas (Durban) Saterdag 28 November 16:30: Griekwas teen Lions (Kimberley) 19:00: Westelike Provinsie teen Vodacom Bulls (Kaapstad) Vrydag 4 Desember 19:00: Pumas teen Griekwas (Nelspruit) Saterdag 5 Desember 16:30: Bulls teen Cheetahs (Pretoria) 19:00: Lions teen Western Province (Johannesburg) Vrydag 11 Desember 19:00: Westelike Provinsie teen Pumas (Kaapstad) Saterdag 12 Desember 16:30: Cheetahs teen Lions (Bloemfontein) 19:00: Sharks teen Bulls (Durban) Vrydag 18 Desember 19:00: Pumas teen Cheetahs (Nelspruit) Saterdag 19 Desember 16:30: Griekwas teen Bulls (Kimberley) 19:00: Lions teen Sharks (Johannesburg) Saterdag 26 Desember 16:30: Westelike Provinsie teen Griekwas (Kaapstad) 19:00: Bull teen Lions (Pretoria) Sondag 27 Desember 16:30: Cheetahs teen Sharks (Bloemfontein) Saterdag 2 Januarie 2021 14:00: Pumas teen Lions (Nelspruit) 16:30: Sharks teen Griekwas (Durban) 19:00: Cheetahs teen die Westelike Provinsie (Bloemfontein) Vrydag 8 Januarie 19:00: Pumas teen Bulls (Mbombela-stadion, Nelspruit) Saterdag 9 Januarie 16:30: Griekwas teen Cheetahs (Kimberley) 19:00: Westelike Provinsie teen Sharks (Kaapstad)