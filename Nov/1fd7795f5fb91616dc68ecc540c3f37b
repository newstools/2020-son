IN Kannaland het die ANC die DA gelos en in die kooi met Icosa gespring. Dit kom nadat die ANC Woensdag tydens 'n spesiale raadsvergadering sy koalisie met die DA gebreek het en Icosa se Werner Meshoa as die nuwe speaker verkies is. Nog 'n Icosa-raadslid, Hyrin Ruiters, is as die nuwe verteenwoordiger by die Tuinroete-distriksmunisipaliteit verkies. Acting mayor, Phillie Antonie van die ANC, sê in ’n mediaverklaring: "Die ANC se werksverhouding met die DA het onuithoudbaar geword. "Die ANC het eenparig besluit dat ons voortaan in ’n koalisie met ICOSA sal gaan." Volgens Antonie sal die ANC se koalisie met ICOSA in Kannaland verseker dat hul vordering kan maak met transformasie en ’n nie-rassige ekonomie. Hy voeg by dat die koalisie met doelgerigte leierskap die lewens van Kannaland se inwoners gaan verbeter. Antonie sê: "Ons grootste taak vir die res van die termyn is om aan inwoners se verwagtinge van eerlike, deursigtige en korrupsie-vrye plaaslike regering te voldoen." Dawid Kamfer, leier van Icosa in die Wes-Kaap, het die nuwe koalisie verwelkom. Gillion Bosman, die DA-kiesafdeling in die Kannaland-munisipaliteit, sê die DA het "hard gewerk om Kannaland van die rand van ineenstorting terug te bring. "Die DA is nou bereid om hul nuwe rol as opposisie te speel." Volgens Bosman was die Kannaland-munisipaliteit onder die DA en ANC-koalisie in beter hande. Bosman het ook die vorige speaker Aletta Theron en Joslyn Johnson, wie verteenwoordiger op die Tuinroete-distriksraad was, geloof. "Hulle samewerking met Mayor Magdalena Barry het verseker dat die provinsiale regering kon ingryp in die munisipaliteit. "Die DA het ook hard gewerk om te verseker dat die bestuurs-, operasionele en tegniese uitdagings die hoof gebied word." Bosman voeg by dat die DA hoop dat die nuwe politieke leierskap sal voortgaan met die goeie werk. Dawid Kamfer, die Wes-Kaapse Icosa-leier, verwelkom die nuwe koalisie."Vir my as leier is dit 'n blye dag aangesien dat die meerdere van die mense in 2016 vir Icosa gestem het," voeg hy by.