'N MOSIE van wantroue in pres. Cyril Ramaphosa word volgende Donderdag in die parlement aangehoor, berig News24. Dis die eerste mosie van wantroue in Ramaphosa sedert hy in 2018 verkies is. Die mosie is in Februarie deur die African Transformation Movement (ATM) gebring. Masibulele Xaso, sekrataris van die nasionale vergadering, het Donderdag gesê dat Thandi Modise, die speaker, die ATM se versoek goedgekeur het. News24 berig Vuyolwethu Zunqula, ATM se president, het voorheen gesê Ramaphosa het daarin misluk om leierskap te toon. Volgens Zunqula het Suid-Afrika nie 'n kaptein nie en is die skip besig om te sink.