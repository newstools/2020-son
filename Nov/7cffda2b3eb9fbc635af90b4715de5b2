DIE LYK van ’n man is Saterdag enkele meter vanaf die Mfuleni polisiestasie ontdek. Sers. Noloyiso Rwexana, ’n polisiewoordvoerder sê: “’n Saak van moord is geopen, nadat die lyk van 'n onbekende man in sy sestigs in Bardaleweg in Mfuleni gevind is.” Volgens inligting het die oorledene verskeie skietwonde aan sy liggaam gehad. “Die omstandighede rondom hierdie voorval word ondersoek sonder en niemand is nog tot dus ver in hegtenis geneem in verband met die voorval nie.” 