DIÉ Krismis hoef ons nie na oorsese Krismis-flieks te kyk waar dit sneeu en mense opgestopte kalkoen eet nie. Showmax het plaaslike filmmakers opgekommandeer om Krismis-movies en produksies te maak waarmee ons Suid-Afrikaners kan relate. Hier is die Krismis-flieks wat in Desember op Showmax te sien sal wees: ’n Wanfunksionele familie se Krismisvakansie op die beach dwing hulle om hul foute, verskille, haat en liefde vir mekaar in die gesig te staar. Die veelbekroonde en Safta-benoemde Jaco Bouwer (Rage, Dwaalster, Die Spreeus) is die regisseur. Die akteurs is: Milan Murray (Liewe Kersfeesvader, Die Waterfront), Edwin van der Walt (Wonderlus), Marguerite van Eeden (Sara Se Geheim), Joanie Combrink (Fynskrif, Dwaalster), Marvin-Lee Beukes (Wonderlus, Die Byl) en die Safta-bekroonde Lionel Newton (Triomf). Toe Ben (Carel Trichardt) en sy vrou se adres verkeerdelik as Vader Krismis s’n uitgegee word, kry hulle duisende briewe van hoopvolle klôgoed. Nadat Ben se vrou sterf, brand hy elke liewe brief uit, behalwe een wat hom op ’n reis van heling stuur. Met Cindy Swanepoel (Binnelanders), Charlie Bouguenon (Vuil Wasgoed), Melissa Willering (Getroud Met Rugby), en Thapelo Aphiri (Parable). Toe die corona-pandemie alle teaters gesluit het, het ’n groep akteurs bymekaargekom om ’n unieke Oukersaand-uitvoering op te tower. Die Safta-bekroonde screenwriter en composer Charl-Johan Lingenfelder se A Christmas Chorus is ’n musical wat handel oor hoop en passie tydens donker tye. Dean Balie (Kat and the Kings) and Edith Plaatjies (King Kong), die Safta-wenner Jill Levenberg (Ellen: Die Storie Van Ellen Pakkies), die KKNK Kunste Onbeperk Young Voice 2019-wenner Lynelle Kenned (West Side Story, Wonderlus), Bianca Flanders (Krotoa: Eva Van De Kaap) en Namisa Mdlalose (Kinky Boots) is te sien. Herbert Brenner (Robert Whitehead) is besig om sy varkies te verloor, maar hy is glad nie bereid om sy kleindogter ook te verloor nie. Die oupa ontsnap uit die ouetehuis en moet sy dogter en sy skoonseun systap wat wil keer dat hy sy kleindogter leer ken. Gaan hy al die uitdagings oorkom en die kind haar Krismisgeskenk kan gee? ’n Welgestelde familie verloor al hul aardse skatte kort voor Krismis en die enigste persoon wat hom oor hulle ontferm en inneem, is hul Moesliem-tuinier en sy familie. Saam vier hulle ’n “Mubarak Christmas” en leer die waarde van regte familie. Kate Liquorish (Still Breath­ing, Queen Sono), Euodia Samson (Arendsvlei) en Abduragman Adams (Suidooster) speel in die movie.