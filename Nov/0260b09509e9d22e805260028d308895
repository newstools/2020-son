'N BRAND laat Saterdag aan die hange van Tafelberg was Sondagoggend onder bedwang. News24 berig inwoners in Bridle, Molteno en Glencoe-strate in Oranjezicht is Saterdag omstreeks 23:00 weens die rook ontruim. Volgens SAN parke is die brand deur sterkwind aangehits maar was geen eiendom in gevaar nie. Jermaine Carelse, 'n woordvoerder van die Stad Kaapstad se brand en reddingsdienste, sÃª die brand het bo Deer Park Drive begin en was teen 04:40 Sondagoggend onder beheer. "Brandweerbeamptes sal die gebied monitor vir enige hotspots of wind wat 'n brand weer kan ontstaan." Hy voeg by die wind het intussen bedaar. "Een brandbestryder is beseer en na 'n hospitaal geneem vir behandeling, en later weer ontslaan. "In die brand is ook slegs 'n lapa beskadig."