NIEU-SEELAND het teruggesak na die derde posisie op die Wêreldrugby-ranglys wat gister bekend gemaak is. Dít ná sy skoknederlaag teen Argentinië in die derde ronde van die Rugbykampioenskapstoernooi. Terwyl Nicolás Sánchez ál 25 punte vir die Pumas geskop het, het Sam Cane en Caleb Clarke drieë vir Nieu-Seeland gedruk. Die All Blacks het egter die wedstryd met 10 punte verloor. Dit was Argentinië se eerste oorwinning oor die All Blacks. Dié nederlaag het die All Blacks hul tweede plek op die Wêreldrugby-ranglys gekos. Die Kiwi’s het twee ranglyspunte verloor. Engeland, wat Georgië met 40-0 in die openingswedstryd vir die Herfsnasies-beker geklop het, het met Nieu-Seeland plekke geruil. Suid-Afrika het steeds die puntelys behaal met ’n voorsprong van 5,78 punte, hoewel hy nog nie sedert verlede jaar se Wêreldbekertoernooi ’n wedstryd gespeel het nie. Intussen het Argentinië van die 10de plek na die 8ste plek op die ranglys beweeg. Wallis, wat weer ’n nederlaag gely het, het na die 9de plek geskuif en Japan is 10de.