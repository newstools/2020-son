Die polisie in Kaapstad het Sondag 'n 15-jarige seun in hegtenis geneem in verband met die moord op 'n 76-jarige vrou van Manenberg. Die seun is glo familie van die slagoffer. Kapt. FC van Wyk, 'n polisiewoordvoerder, sê die vrou se lyk is met veelvuldigde steekwonde by haar huis in Manenberg gevind. Haar seun het op haar lyk afgekom. "Volgens inligting is die vroue se halfnaakte liggaam met veelvuldige steekwonde aan die bolyf gevind. Ons het 'n saak van moord geopen vir verdere ondersoek," sê Van Wyk. Die tiener is enkele ure nadat die saak aangemeld is, in hegtenis geneem. Volgens Van Wyk sal hy binnekort in die Athlone-landdroshof verskyn. - News24