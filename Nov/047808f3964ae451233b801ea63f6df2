JULLE, Scott Disick (37) is darem maar gaande oor jong bokkies. Ek sien Kourtney Kardashian (41) se baby daddy date dié keer ’n meisiekind wat selfs jonger is as sy laaste eks, Sofia Richie (22). Die nuwe poppie se naam is Amelia Gray Hamlin (19), dogter van die akteur Harry Hamlin. Hulle twee het glo laas naweek in Montecito, Kalifornië, uitgehang. Dit is glo nie die eerste keer dat die derra van drie saam met die mooie bloedjong bokkie uithang nie. Ek het op The Wendy Williams Show gesien Scott het die 19-jarige meisiekind op 3 November na sy eks-skoonsus Kendall Jenner se verjaardagpaartie geneem. ’n Bron na aan Scott sê die twee is maar net casual. “Hy dink sy is super cute en hulle het ’n lekker tyd saam gehad. “Scott het net pret en commit nie aan enige iemand nie. Hy geniet dit om single te wees en om nuwe mense te leer ken,” sê die bron. Ons almal weet Scott gaan aan die einde van die dag weer na sy baby momma terugkeer. Intussen test drive hy maar net ál die nuutste model karre op die mark ...