BANYANA Banyana is nog sterk op koers om ’n vierde Cosafabeker-titel agtereenvolgens te wen. Die verdedigende kam­pioen het die span van Malawi gister in die halfeind in die Wolfson-stadion in Port Elizabeth met 6-2 kafgedraf. ’n Driekuns deur Hilda Magaia, nog twee doele deur Nomvula Kgoale en ene deur Sibulele Holweni het die tuisspan se plek in die eindstryd verseker. Coach Desiree Ellis het haar sterkste span in die veld gestoot. Sy het spelers soos Gabriela Salgado en Robyn Moodaly ingespan om hul wurggreep oor die span van Oos-Afrika te behou. Die eerste helfte was opwindend. Albei spanne het goeie kanse geniet, maar nie een kon ’n deurbraak maak nie. Die groot besprekingspunt van die eerste helfte is toe die besoekers se goalie, Samir Amidu, in die 18ste minuut gepos is. Haar gevaarlike tackle het Magaia op pad na die doelhok buite die doelgebied neergevel. Ellis-hulle moes teen rustyd tevrede wees met ’n gelykop telling van 0-0. Veral die Chawinga-susters, Tabitha en Temwa, het die toutjies getrek. Hulle het Suid-Afrika met goeie aanvallende spel in hul eie helfte vasgepen. Suid-Afrika se kaptein, die goalie, Andile Dlamini, het van voor gelei. Sy het haar span met goeie keerwerk in die wedstryd gehou. Kgoale het net ná rustyd met ’n scrappy goal vir die eerste keer in die toernooi deur Malawi se rotsvaste defence gedring. Enkele minute later het Temwa met ’n fantastiese free kick sake gelykop gemaak. Dit het Dlamini g’n kans in die doelhok gegee nie. Halfpad deur die tweede helfte het Magaia die tuisspan se neuse met ’n ware poach­er’s goal weer voor gesit. Kgoale het haar tweede doel met kliniese afronding gekry ná goeie en onselfsugtige spel deur Moodaly van binne die doelgebied. Magaia het haar tweede doel gekry met ’n komkommerkoel finish van binne die doelgebied. Dit het die wedstryd buite Malawi se bereik gesit. Minute later het Magaia haar driekuns voltooi. Met die wedstryd in die sakkie het Tabitha toegeslaan met wat niks meer as ’n troosdoel vir Malawi was nie.