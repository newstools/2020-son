’n Voormalige traffic cop van die Oos-Kaap het life gekry vir die moord op sy vrou. Die nasionale vervolgingsgesag (NVG) sê Mphuthumi Toni (39) is Vrydag in die Mthatha-streekhof gevonnis vir die moord op sy vrou, Nompucuko. Dié polisiekonstabel is in Februarie 2013 doodgeskiet. Luxolo Tyali, woordvoerder van die NVG), sê die hof het gehoor die vrou het teen haar sin ’n polisiekursus bygewoon. Daar het sy aan ’n kollega gesê haar man is ontevrede daarmee dat sy weg van die huis is en hy het haar al tevore van ontrouheid beskuldig. Tyali sê nadat Toni sy vrou in hul slaapkamer geskiet het, het hy sy wapen gerig op die kinderoppasser, wat kom kyk het wat aangaan. Sy het getuig sy het vir haar lewe gevlug. Tyali sê die polisie op die toneel aankom, het Toni beweer ’n inbreker het op hom en sy vrou geskiet. Toe landdros Dan Ngoqo die vonnis oplê, het hy volgens Tyali gesê die voormalige verkeersbeampte het ’n plig gehad om die wet toe te pas. In stede daarvan het hy sy vrou voor hul vreesbevange tweejarige geskiet. – algoafm.co.za