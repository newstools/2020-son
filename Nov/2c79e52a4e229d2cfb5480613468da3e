JOHN STEENHUISEN is amptelik die naweek as DA-leier verkies. Mbali Ntuli wie ook vir die posisie gestaan het, het Steenhuisen kort na die aankondiging Sondagmiddag gelukgewens. Ntuli het op sosiale media bygevoeg: "Nou kom ons by die regte werk, deur seker te maak Suid-Afrika is 'n voorspoedige land vir almal." Helen Zille is ook herkies tot voorsitter van die party se federale raad. Dr. Ivan Meyer is onbestrede tot voorsitter van die DA verkies. Vier kandidate het meegeding vir die drie adjunkvoorsitter posisies. Refiloe Nt'Sekhe, is herkies saam met Anton Bredell en Jacques Smalle. Die party se voorsitter van finansies, dr. Dion George, is ook onbestrede verkies, asook James Masango en Thomas Walters as die twee adjunkvoorsitters van die federale raad.