LUKHANYO Am gaan Vrydagaand se Superrugby Unlocked-kragmeting met die Cheetahs weens ’n hand­besering misloop. Die Sharks-kaptein gaan sowat vier weke buite aksie wees. Henco Venter gaan die span in Am se afwesigheid op Kings Park teen die Vrystaters aanvoer. Die goeie nuus is die woelwater-agtsteman Sikhu­mbu­zo Notshe is weer fiks nadat hy teen die Bulls ’n dyspierbesering opgedoen het. Notshe het die Durbanse span se oorwinning laas week oor die Pumas misgeloop. Die Bok-losvoorspeler gaan sy terugkeer van die bank af maak. Sean Everitt, afrigter van die Sharks, het besluit om ses voorspelers en twee agterspelers op sy bank te kies om die verwagte aanslag van die Cheetahs se agttal af te weer. Met Am uit, kry Jeremy Ward op buitesenter ’n plek in die beginspan. Yaw Penxe neem by Sbu Nkosi oor op die vleuel. Nkosi het las van ’n dyspierbesering. Werner Kok is ook terug in die groep. Hy gaan van die bank aangewend word. DIE SPAN IS: Manie Libbok, Yaw Penxe, Jeremy Ward, Marius Louw, Madosh Tambwe, Curwin Bosch, Sanele Nohamba, Phepsi Buthelezi, Henco Venter (k), Dylan Richardson, Hyron Andrews, JJ van der Mescht, John-Hubert Meyer, Dan Jooste, Ox Nche. BANK: Kerron van Vuuren, Mzamo Majola, Michael Kumbirai, Ruben van Heerden, Thembelani Bholi, Sikhumbuzo Notshe, Grant Wil­liams, Werner Kok.