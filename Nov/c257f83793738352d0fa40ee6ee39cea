DIE gemeenskap van De Doorns is in skok nadat die lyk van ’n pasgebore baba in ’n drom gevind is. Volgens Noloyiso Rwe­xana, ’n polisiewoordvoerder, het ’n lid van die publiek op die grusame vonds afgekom. “Die baba se lyk is omstreeks 10:00 in ’n drom voor ’n huis in Jakobregop-straat gevind. Kommer “Die omstandighede rondom die voorval word nog ondersoek. Niemand is tot dusver in hegtenis geneem nie.” Intussen het inwoners hul kommer oor die afgrys­like daad uitgespreek. “Hoe kan enige ma dit doen? Daar is so baie mense wat kinders soek, maar nie kan kry nie,” het een inwoner afgesak. Die eienaar van die huis was na verneem word geskok om te hoor ’n baba is in haar drom gevind. Die vermoede is dat iemand die baba in die drom gedump het toe dit vir vullisverwydering uitgesit is.