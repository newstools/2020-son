MET honderde vlugtelinge wat vir maande reeds sonder basiese sanitasiegeriewe by 'n Bellville-vlugtelingekamp is, het die Stad Kaapstad nou 'n waarskuwingsbrief aan die nasionale departement van openbare werke gerig.Die brief is vir die oortreding van die verordening op omgewingsgesondheid en kom nadat die departement op 9 November toilette en storte op die Bellville-terrein verwyder het.Sowat 600 vlugtelinge woon nou al ongeveer agt maande op die tydelike skuiling in Paint City. Dit nadat hulle vroeÃ«r vanjaar by die Sentrale Metodiste-sendingkerk in die Kaapse-middestad uitgesit is.Volgens die stad dreig die departement, om ten spyte van die 630 mense - van wie 280 kinders is - wat in die kamp is, sonder 'n hofbevel uit te sit. Dit sal na bewering gedoen word met die verwydering van tente, wat skuiling aan die persone bied.Tans word vlugtelinge ingevolge die wet op rampbestuur tydelik op twee terreine in Kaapstad, naamlik Paint City in Bellville en Wingfield in Goodwood, gehuisves.Die stad beweer die met geen ablusiegeriewe versleg die gesondheidtoestand op die terrein. Weens dit is die stad genoodsaak om 'n kennisgewing aan die departement te rig, vir die nakoming van sanitasiegeriewe.Intussen verwerp die stad ook beweringe dat hulle ingestem het om die gebied vir vlugtelinge te gebruik.Verder noem die Stad Kaapstad dat hulle oop is vir onderhandelinge met die departemente van openbare werke en binnelandse sake, vir beter oplossings. 