“DAAR is ’n tyd om af te breek en daar is ’n tyd om op te bou en gesond te maak.” Só het die nuut verkose Amerikaanse president, Joe Biden, in ’n toespraak gesê kort nadat hy Donald Trump met stemme in die verkiesing verslaan het. Die nuus van sy oorwinning het Saterdag vroegaand Suid-Afrikaanse tyd gekom. Biden het in ’n uitgemaakte loesing sowat 74 miljoen stemme op sy Demokratiese Party verenig. Verdeel Trump byt egter vas soos ’n ou wat ’n eviction order uit die Withuis gekry het. Hy wil hofsaak op hofsaak file – getrou aan hoe ’n swak verloorder sal optree. Biden het duidelik in sy speech gesê dis nou die tyd om die land te verenig en nie verder te verdeel nie. Hy sê in sy boeke is daar nie Demokratiese of Republikeinse deelstate nie, maar ’n Amerika in sy totaliteit en hy wil met almal saamwerk. Hy het ook gevat-vat aan hoe internasionale verhoudings met lande regoor die wêreld herstel moet word. Biden het ook genoem dat dit vir hom ’n groot voorreg is om Kamala Harris as visepresident te hê. Sy is die eerste vrou wat in Amerika dié amp sal beklee. Biden het die stemtellers, wat in die proses byna deur die hel en terug getrek is, vir hul uithouvermoë en harde werk bedank. Biden het sy mandaat uiteengesit met ’n fokus op regverdigheid, die pandemie wat nou die dringende aandag moet kry soos dit hoort, en ’n groot fokus op die klimaat en omgewingsake. Biden sê: “Een van die eerste take is om Covid-19 onder beheer te kry en op die wetenskap te vertrou.” Hy beloof om hard te werk vir dié wat vir hom gestem het én vir diegene wat nie vir hom gestem het nie. Biden het ook genoem hy besef die hele wêreld se oë is nou stip op Amerika gerig in afwagting op wat nou gaan volg. In reaksie daarop reageer Trump galbitter: “Biden begin hom nou valslik voordoen as die wenner.” Trump sê: “Ons almal weet dat die kiesproses ver van verby is. Daar is hoogs aanvegbare uitslae in deelstate waar daar ’n hertelling gedoen moet word. “Maandag is ons in die hof hiermee. “Ek sal nie rus voordat daar eerlike kiesuitslae gegee word nie.” Intussen het talle lande se leiers, insluitende pres. Cyril Ramaphosa, Biden met sy oorwinning gelukgewens.