PRESIDENT Cyril Ramaphosa beskryf die rasse verdeeldheid wat by die protesoptredes in Senekal en Brackenfell hoërskool as diep ontstellend, maar meen dat dit nie Suid-Afrika se voorland is nie. Volgens die staatsvader dra Suid-Afrika nog steeds die letsels van sy aaklige verlede weens van rasse-verdeling en -konflik. “Ons werk vir die afgelope 26 jaar van ons demokrasie aan rasseverhoudings, en dit bly ons grootste en belangrikste uitdaging.” Hy sê die gebeure wat verlede maand in Senekal plaasgevind het na die moord op plaasbestuurder Brendin Horner, toon ’n duidelike uitdaging te wees vir die meerderheid Suid-Afrikaners. “Terwyl die voorvalle in Senekal en Brackenfell wys hoeveel van ons verlede by ons bly, weerspieël dit nie die breër werklikheid in Suid-Afrika nie,” sê Ramaphosa. Volgens Ramaphosa is daar ’n nodigheid dat rassistiese houdings gekonfronteer moet word. Hy meen ook dat alle gevalle van rassistiese gedrag veroordeel moet word. Volgens John Steenhuisen, leier van die Demokratiese Alliansie, het die gebeure in Senekal getoon wat gebeur wanneer ’n regering alles in sy vermoë doen om mense volgens ras te verdeel. Steenhuisen  meen  dat dit die rasgebaseerde beleid is wat die land verskeur. 