DANKSY die Argentyne se skoksege oor Nieu-Seeland is Suid-Afrika nou nóg gemakliker voor op rugby se ranglys van die voorste rugbylande. Die Springbokke speel glad nie vanjaar toetsrugby nie, maar gaan sommer nog tot diep in volgende jaar die voorste span bly. Vir die All Blacks is dit baie slegte nuus, want dié nederlaag het hulle laat uitsak tot derde op die ranglys. Dis die eerste keer in ’n baie lang tyd dat hulle nie eerste of tweede in wêreldrugby is nie.