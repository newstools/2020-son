'N MAN van Carnarvon in die Noord-Kaap is agt jaar tronkstraf opgelê vir poging tot moord. Dit nadat hy petrol op sy stiefpa gegooi en hom aan die brand gesteek het. Die 36-jarige Jakobus Jooste is Dinsdag in die streekhof in Carnarvon gevonnis. Kapt. Olebogeng Tawana, ‘n polisiewoordvoeder, sê  Jooste het op 2 Junie 2018 na sy stiefpa se huis gegaan, petrol op hom gegooi en hom aan die brand gesteek. Tawana sê: “Sy stiefpa was vir twee weke in die hospital.” Die polisiebestuur van die Noord-Kaap het Jooste se vonnis verwelkom. - News24