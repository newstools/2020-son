HOU op fake news versprei. ’n Bron het gister aan Son bevestig die drie mense wat in die hit op Ernie “Lastig” Solomon raakgeskiet is, lewe nog en herstel in die hospitaal al is hulle in ’n kritieke toestand. Solomon is Vrydagoggend in Boksburg aan die Gautengse Oos-Rand afgemaai. Sowat 11 skote is na bewering op hom afgevuur. Die cops soek nog na die verdagtes wat hul Ford Ranger op die toneel gelos het. Drie persone wat saam net Solomon in die kar was, is ernstig gewond. Dit sluit ’n vyfjarige kind in. Manhunt Dit gons in die sosiale media dat ál die insittendes van die kar nou oorlede is. Maar die bron bevestig dit is totaal en al onwaar. Volgens ons bron is dit net Solomon wat dood is en die ander is nog in die hospitaal. “Die ondersoek gaan voort en ’n manhunt na die verdagtes is steeds aan die gang,” vertel die bron.