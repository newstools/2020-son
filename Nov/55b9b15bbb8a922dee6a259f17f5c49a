’N VROU van Broadlands Park het onlangs 91 geword, maar sy het steeds ’n groot droom in haar hart. Roos Charles, ’n natuurliefhebber, en haar vriende by die Bethesda-kerk se bejaardeklub het haar verjaardag by die Helderberg-natuurreservaart gevier, maar Charles wens sy kan haar susters nog minstens een maal sien. Hulle woon glo in die Barrydale-omgewing. Charles is in Montagu gebore en stam van die Van der Ross-familie af. Volgens Roos was hulle nege kinders. Toe sy klein was, het hulle Barrydale toe getrek. Charles was twee keer getroud en het albei mans oorleef. Sy het 9 kinders, 16 kleinkinders, 27 agter-kleinkinders en 3 agter-agter-kleinkinders. Sy sê: “Deur die Here se genade geniet ek nog goeie gesondheid.”