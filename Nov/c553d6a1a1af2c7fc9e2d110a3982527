SKOTLAND het die eerste land ter wêreld geword om sanitêre produkte gratis vir alle vroue te maak, berig BBC News. Parlementslede het Dinsdag eenparig gestem om wetgewing daarvoor goed te keur. Dit is nou 'n wetlike plig om seker te maak items soos tampons en sanitêre doekies is beskikbaar "aan almal wat dit nodig het". Monica Lennon, 'n parlementslid wat sedert 2016 die stryd voer vir die reg op gratis sanitêre produkte, sê dit is 'n praktiese en proggressiewe stukkie wetgewing wat sedert die corona-virus-pandemie belangriker geword het. "Maandtonde hou nie tydens die pandemie op nie en die werk om toegang tot tampons en pads te verbeter was nog nooit so belangrik nie," het sy gesê.