ZOAR. – Walglik. Dit is hoe kleinboere en groentetuin-eienaars die optrede van diewe beskryf wat hul swaar­gekweekte groente uit hul tuin kom steel. In Ladismith kla mense ook oor plante wat met wortel en tak gesteel word. Dit volg ná die vestiging van groentetuine deur die groep Kannaland KAN. Dié groep se doel is om inwoners te motiveer om tuine aan te lê. Die groep help inwoners in krisis en leer hulle oor groenteverbouing, nutrition en energiebesparing. Die groep werk selfs so ver as Barrydale. Makliker Verlede week skryf een van die groenteverbouers, Enrico Hardien, op Facebook: “Moes vanoggend (groente) uithaal as gevolg van nagdiewe.” Lede van die groep het dit hartseer genoem en gekla dat dit makliker is om ander se goed te steel as om self daarvoor te werk. Desmond Sauer van Waterval Eco Farmstay en die dryfveer agter die groep skryf: “Mense is wreed. Om te dink ons deel alles met almal. “Mense se siek entitlement is kotswekkend en as jy jou mond oopmaak as slagoffer, word jy gestenig. Name and shame is van nou af my modus operandi.” Enigeen wat inligting oor die groentetuindiewe het, kan die plaaslike polisie kontak by 10111 of 028 551 8127.