SIYA Kolisi, Springbok-kaptein, het Lewis Hamilton geluk gewens met sy sewende Formule 1- titel. Hamilton het die Turkse Grand Prix Sondag in uitdagende toestande gewen. Die 35-jarige van Brittanje en die voormalige F1-ster Michael Schumacher het nou sewe titels elk. Dié oorwinning is Hamilton se 94ste in sy roemryke loopbaan. Hy het vroeër in die seisoen Schumacher se rekord van 91 wedrenne oortref. Kolisi en Hamilton het mekaar vanjaar op die Laureus World Sports Awards in Berlyn ontmoet. Hy het gister op Instagram hulde aan Hamilton gebring. Die Bok-kaptein het geskryf: “Geluk, @lewishamilton, met alles wat jy tot dusver bereik het, broer. Dankie vir ’n goeie voorbeeld en ’n goeie mens! “Dankie dat jy jou stem en platform gebruik om verandering te bring en dat jy steeds op jou beste presteer. “Nou kan kinders van enige agtergrond of ras daaroor droom om ’n F1-kampioen te wees. “Daai foto met jou pa is waarskynlik my gunsteling. Hy het in jou geglo en het talle jobs gedoen sodat jy die kans kon kry om jou droom uit te leef. Respek aan jou, Meneer! “Baie geluk aan die @mercedesamgf1- en @mercedessports- span vir ál jul harde werk. Hopelik wen julle nog vele spankam­pioenskapstitels!”