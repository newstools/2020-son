DIE Westelike Provinsie Rugbyvoetbalunie (WPRVU) het Vrydag met die Amerikaanse beleggingskonsortium, MVM Holdings, vergader en besluit om voort te gaan met 'n voorgestelde ooreenkoms wat die afgelope vier maande bespreek is. Die nuwe voorsitter van die WP Rugbyunie, Ebrahim Rasool, en Zelt Marais, WPRFU-president, het met Marco Masotti, hoof van MVM-konsortium, en Michael Yormark, president van Roc Nation en 'n lid van die konsortium, vergader. Marais het Saterdag in 'n verklaring gesê: “Ons het 'n baie produktiewe meeting gehad en al die misverstande wat ons voorheen gehad het, uit die weg geruim. “Die WPRVU het 'n onderhandelingsraamwerk met MVM ooreengekom, wat gebaseer is op wedersydse respek en waardering. "Ons streef na 'n beleggingsvennoot wat ons sal help om die WP Rugby te versterk en dit die toonaangewende handelsmerk te maak wat die beste talent behou en lok." Masotti het gesê: "Die uitslag van die vergadering was baie positief, en ons is bly om met ons onderhandelinge voort te gaan. “Ons is vol vertroue dat ons 'n vriendskaplike ooreenkoms kan bereik wat in die beste belang vir alle partye is. Dit sluit die spelers, die ondersteuners, die klubs en die breër gemeenskap in. “Die belangrikste is dat ons werk aan 'n vennootskap met die WPRVU werk sodat die belegging ons kundigheid kan benut om 'n fantastiese wêreldwye handelsmerk verder te ontwikkel. Verder wil ons alles wat deur die media, die afgelope vier maande, gekommunikeer is terugtrek,” het Mosotti bygevoeg.