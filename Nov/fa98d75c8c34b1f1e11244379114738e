'N BENDELID van Port Elizabeth is Dinsdag in lewenslange tronkstraf opgelÃª vir die moord van 'n 18-jarige seun. Luwaan Munnick (32) het Ruwaan Jordaan in 2019 op Nuwejaarsdag geskiet terwyl hy besig was om kaarte te speel. Hy is verskeie kere in die rug getref en het later in die hospitaal aan sy wonde beswyk. Munnick is dieselfde aand nog in hegtenis geneem. Son het destyd berig hoe Munnick se ma hom aan die polisie uitgelewer het. Lt. Genl. Liziwe Ntshinga, provinsiale polisiekommissaris, het die ondersoekbeampte, speursers. Xolani Peta, sowel as die nasionale vervolgingsgesag daarvoor geloof dat 'n krimineel soos Munnick nou in die tronk is. "Ons kan nie toelaat dat kriminele die mag van die staat ondermyn en voel hulle kan aanhou om die lewens van onskuldige inwoners, en veral kinders, in gevaar te stel nie. "Ons moet hulle uit die samelewing verwyder om ons buurte veilig te hou."