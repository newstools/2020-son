JY SAL jou Donderdag kan klaar lag vir Son se Lag My Kla-kompetisiewenners. Die topdrie-finaliste – Monrico van Wyk, Rowen Geneke en Pauline Aaron – is onder 10 komediante wie op die verhoog verskyn in die Suidoosterfees se eerste regstreekse inryteater-ervaring. Dit vind 20:00 op Donderdag 5 November by Atlantic Studios in Montague Gardens plaas. Die mentors van die Lag My Kla-kompetisie, Shimmy Isaacs, Solomon Cupido en Rezah Forbes, gaan ook die feesgangers in hul voertuie vermaak. Schalk Bezuidenhout, Melt Sieberhagen en Wayne­ McKay gaan ook optree. Alfred Adriaan is die gasheer. Kaartjies kos tussen R250 en R300 per voertuig en twee tot vier mense kan in ’n voertuig sit en die vertoning geniet. Bespreek sommer nóú by Compu­ticket. Daar is net 200 parkeerplekke beskikbaar.  Son het kaartjies om weg te gee in ’n kompetisie!  Al wat jy moet doen, is om die volgende vraag te beantwoord: Wat is die naam van die wenner van die heel eerste wenner van Son en kykNET se Lag My Kla-reeks?  Inbox ons op Facebook jou antwoord, naam en jou kontaknommer voor 23:59:59 op Dinsdag 3 Oktober.