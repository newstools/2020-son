KOMAGGAS. – Die plaaslike gemeenskap is woedend en hartseer oor die skietdood van ’n jong diamantdelwer. Ronaldo Babeto Joseph (23) is Dinsdag na bewering deur lede van ’n sekuriteitsmaatskappy doodgeskiet. Joseph was agter op ’n oop bakkie by die Nuttabooi-diamantmyn toe wagte op die bakkie losgebrand het. Die myn val onder LOR Diamonds. Onderonsie Louis Liebenberg, ’n bekende sakeman, het intussen onderneem om die Joseph-gesin te help met alle aksies wat hulle teen die mynmaatskappy gaan loods. Volgens brig. Mohale Ramatseba, ’n polisiewoordvoerder, was daar ’n onderonsie tussen onwettige delwers en die sekuriteitswagte by die Nuttabooi-diamantmyn. Hy sê die polisie van Kleinsee het ’n moorddossier aangelê. Niemand is nog in verband met die voorval in hegtenis geneem nie. Die ondersoek duur voort.