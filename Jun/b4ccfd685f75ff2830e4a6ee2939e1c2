DIE afgelope week se nuus was weer propvol leesgenot. Maar sommige nuus was nie so goed vir baie nie – veral nie vir drinkers nie. Graad 7’s wat vir hul eerste skooldag aangemeld het, moes toe maar weer huis toe gaan. Die gebrek aan behoorlike PPE, ’n personeeltekort en die kansellering van hul oortydgeld maak die situasie taamlik droewig by die hospitaal. Mabuyane voer aan dat misdaad in die Oos-Kaap toegeneem het sedert die verkoop van drank weer op 1 Junie in werking getree het. Ons het in kleur en geur berig hoe verheug die Baaise vissermanne is om weer hul geliefkoosde stokperdjie te beoefen. Ons hoofstorie Vrydag was oor Sindiswa Gomba, die LUR van gesondheid, wat haar nou by premier Mabuyane geskaar het en ook wil hê dat drankverkope op vlak 3 van die lockdown in die provinsie verbied moet word. Volgens Gomba word hospitale se trauma-eenhede nou oorval met drankverwante beserings, en dit neem die fokus weg van haar departement se stryd teen Covid-19. Teen Donderdag was daar reeds 178 Covid-verwante sterfgevalle in die Oos-Kaap. Zweli Mkhize, die minister van gesondheid, het vroeër ook sy kommer daaroor uitgespreek dat die provinsie se hoë kurwe van Covid-infeksies op die Wes-Kaap volg.