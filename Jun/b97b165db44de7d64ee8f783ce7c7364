DINGE lyk nie goed vir die klerewinkel-reus Edcon en sy werkers nie. Die retail-groep se woordvoerder, Vannie Pillay, sê hulle het section 189 re­trenchment-kennisgewings aan 22 000 werkers gestuur. Dit beteken alle werkers se job is in gedrang. Edcon sê hy het kennisgewings van aflegging aan sy werkers gestuur omdat hy geen bindende aanbiedinge gekry het van mense wat daarin belangstel om die company te koop nie. Die retail-groep, wat die klerewinkels Edgars en Jet insluit, het sowat 17 000 permanente en sowat 5 000 seisoenale werkers op sy boeke, berig News24. Pillay verduidelik: “Soos die Arbeidswet bepaal, het ons die kennisgewings aan ál ons werkers gestuur. “Aangesien ons geen aanbiedinge van voornemende kopers ontvang het nie, is die enigste ding wat ons nou kan doen, om met konsultasies te begin kragtens artikel 189.” Edcon se move is die grootste re­trenchment-plan wat enige plaaslike maatskappy al tydens die nasionale lockdown van stapel gestuur het. Voordat Edcon in April in vrywillige business rescue gegaan het, het die hy aangekondig dat die lockdown hom nagenoeg R2 miljard in verkope gaan kos. In ’n reddingsplan wat op 9 Junie aangekondig is, het die maatskappy se business rescue practitioners nog gesê hulle voorsien dat alle personeel na die boeke van ’n moontlike koper sou oorskuif. Toe is daar ook gesê dat slegs onvermydelike afleggings sou plaasvind, berig News24. Die huidige sakereddingsplan het egter begroot vir R597 miljoen in die geval van afleggings. Die eerste Edgars is op 6 September 1929 in Johannesburg geopen.