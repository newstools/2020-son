STURK’S Tobacconists op Groentemarkplein gaan sluit weens die negatiewe impak van die lockdown, berig capetownetc.­com. Dié oudste tabakwinkel in die land is al 226 jaar ’n instelling in Kaapstad. Dis in 1793 gestig. Dit het sigarette, tabak en enige verwante produkte verkoop. Oor die eeue heen het Sturk’s baie groot krisisse in die geskiedenis oorleef, insluitend beide Wêreldoorloë en apartheid. Die lockdown-verbod op tabakprodukte was egter die spyker in die kis van dié beroemde winkel.