NOG ’n Covid-19-hospitaal sal na verwagting in Midrand gebou word, berig IOL. Die Cecilia Makiwane Gallagher Critical Care Hospital sal hopelik binne vier weke voltooi wees. Makiwane (1880-1919) was ’n aktivis vir vroueregte en die eerste swart geregistreerde verpleegster in Suid-Afrika. Vrywillige beroepslui werk al van Maart af aan die hospitaal, wat eers 524 en eindelik 1 178 beddens sal hê vir Covid-19-pasiënte wat kritieke sorg nodig het.