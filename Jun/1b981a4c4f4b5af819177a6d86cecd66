SUID-AFRIKA baklei nie net die corona-virus pandemie nie maar het ook ‘n pandemie van geweld teen vroue en kinders. “Dit is met ‘n swaar hart wat ek voor die vroue en kinders van die land staan om te praat oor die moord van vroue en kinders deur die mans van die land,” het pres. Cyril Ramaphosa Woensdagaand gesê. “In ‘n tyd wat ‘n pandemie ons almal kwesbaar en onseker laat is daar geweld met ‘n wreedheid teenoor vroue en kinders wat net nie begryp kan word nie. “Hierdie verkragters en moordenaars loop tussen ons en is in ons gemeenskappe. “Hulle is ons pa’s, ons broers, ons seuns en ons vriende.” Die president het die name van vroue wie in die afgelope paar weke vermoor is genoem en sê hulle is nie net statistieke nie. “Ek het die volste vertroue, dat soos die verdagtes hierdie week vir borgtog aansoek doen, dat die howe ‘n sterk boodskap sal uitstuur dat hierdie geweld geen plek in ons samelewing het nie,” aldus Ramaphosa. Die president het ook aangekondig dat wysiging van wette voorbereid is. Onder meer op die minimum vonnisoplegging in gevalle van geslagsgebasseerde geweld, borgvoorwaardes van verdagtes em beter beskerming vir vroue wie slagoffers is van geweld deur ‘n partner. Ramaphosa sê: “Ek moedig ons wetmakers in die parlement aan om sonder enige vertraging aandag hieraan te gee. “Aan die vroue en kinders van Suid-Afrika gee ek die versekering dat ons strafregstelsel gefokus sal bly op geslagsgebasseerde geweld sake. “Die oortreders van geweld teen vroue en kinders moet vonnisse kry wat pas by die gru-dade.”