AS JY nou nog nie die phrase “hier is jou nunu” gesien het nie, weet jy seker nie van Uyajola 99 nie. Dit beteken jy het waarskynlik ook die episode met die meeste vermaak van die plaaslike cheaters-program gemis. In die episode wat op 24 Mei op die DStv-kanaal Moja Love (157) uitgesaai is, het Jub Jub en sy squad ’n vrou na haar berk se huis in Eldoradopark vergesel. Die ding het behoorlik geruk toe die vrou en die crew afkom op die boyfriend en sy ander meisie waar hulle met ’n paar vriende gesit en chill het. Uyajola 99 se kykers, wat al gewoond is aan die drama op die show, was in skok toe die Eldos-groep opruk teen die TV crew. Die honde is op die crew gesit en die girlfriend wat by die paartie was, asook haar vriende wou die ander een ten alle koste bedood. Die playboy, net bekend as Enges, se vriende wou Jub Jub en sy lyfwagte bykom. Iewers het iemand ook ’n bier­bottel na die TV-span gegooi. Deur ál die drama was Enges of oom Enges van Eldos, soos hy nou in die sosiale media gedoop is, so koel en kalm soos ’n komkommer. Twitter het ontplof met kommentaar. Die aktrise en rapper Boity Thulo het getwiet: Roughest episode I’ve ever watched!” Nog ’n tweep, Man’s Not Barry Roux, het geskryf: “Jub Jub sal nooit weer antwoord op bruin mense se navraag nie.” Die Twitter trolls het ook ingeklim en die episode gebruik om rassistiese uitlatings te maak. Dié tipe twiets het die bruin bevolking die herrie in gemaak, maar baie van hulle het verby die trolls gekyk. Colored Girls Rock het op sy Facebook geskryf: “Gaan ons nou rêrig dat Twitter se racist trolls ons upset? Die episode was die malste en snaakse wat ons nog ooit op die show gesien het. “Elke familie en elke ras het van die karakters wat ons op die show gesien het. Laat die haters maar hate en die trolls aangaan.”