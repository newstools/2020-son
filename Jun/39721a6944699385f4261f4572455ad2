DIE Zoomster se jong blaartjie het ’n lange gegooi. Ek sien op ZAlebs oudpres. Jacob Zuma (78) en sy bloedjong verloofde, Nonkanyiso Conco (25), se paadjies het geskei. Daar word geskinder dat die tweetjies al sedert laas jaar van bed en tafel geskei is. Die Zumas het die meisie glo gemaan dat sy niks aan die media hieroor moet verklap nie. Sy het intussen al haar foto’s saam met die Zoomster van haar Instagram verwyder. Die twee het ’n tweejarige seuntjie saam. Sy het Msholozi vroeër daarvan beskuldig dat hy ’n deadbeat-derra is en dat hy nooit tyd maak vir sy laitie nie. Sy het gekla dat sy alleen moet pa staan vir hul seuntjie. Volgens bronne het No­nkanyiso uit haar huurhuis in Ballito naby Durban getrek. Die Zoomster het na bewering betaal vir die huis. Die sekerheidswagte by die huurhuis sê na bewering Nonka­nyiso het laat laas jaar al padgegee. Ek lees op News24 Nonkanyiso se derra, Fartescue, sê hy weet sy dogter is nie meer saam met die voormalige president is nie en hy wens net sy wil huis toe kom.