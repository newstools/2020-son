NUNO Espírito Santo, manager van Wolverhampton, sê hy raak nie carried away oor sy span se goeie begin tot die hervatting van die Premierliga-seisoen nie. Inteendeel, die Spanjaard het gesê daar wag ’n baie moeilike tyd op sy span in die oorblywende ses wedstryde. Santo se span het sy derde wedstryd in ’n ry Saterdag teen Aston Villa op Villa Park met 1-0 gewen. Leander Dendoncker het die besoekers se wendoel in die tweede helfte aangeteken. Dié sege plaas Wolves bo Manchester United in die vyfde posisie. “Dit was harde werk en nou moet ons herstel. “Dis waaroor dit gaan. Ons moet voorberei om te veg en dan kyk wat gebeur.” Die tweede geplaaste Manchester City kan nog ’n vyfde posisie in die Engelse Premierliga kry, asook ’n plek in volgende seisoen se Champions League. Maar dis net as City volgende maand suksesvol is met sy appèl in die Arbitrasiehof vir Sport. ’n Ban staar Manchester City in die gesig omdat hy glo Uefa se finansiële reëls oortree het. Maar vir Wolves, wat Chelsea in die laaste wedstryd van sy seisoen pak, wag reuse-uitdagings voordat hy verseker kan wees van ’n vyfde posisie. Wolves speel gasheer vir Arsenal in hul volgende liga-stryd. Dan volg Sheffield United, Everton, Burnley en Crystal Pa­lace. – AP