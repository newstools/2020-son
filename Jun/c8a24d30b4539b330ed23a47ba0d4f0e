’N VIDEO in die sosiale media wys hoe ’n beseerde apie geduldig op die trappe van ’n hospitaal in die Indiese staat Karnataka wag. Die primaat het glo onlangs opgedaag by die Patil-hospitaal in Dandeli, waar goedhartige personeellede hom versorg het. Die video is Vrydag op die Facebook-blad Let’s Go Dandeli met die wêreld gedeel. Dit wys hoe die apie rustig buite die hospitaal sit terwyl pasiënte hom dophou. Later ondersoek twee mense die apie en wend medisyne aan terwyl hy op ’n wasbak sit. – NDTV