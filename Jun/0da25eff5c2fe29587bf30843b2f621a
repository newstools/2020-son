SAL jy laaik om in ’n musiekvideo van Amy Jones te wees? Wel dis nóú jou kans! Die beeldskone sangeres van die Paarl het ’n kompetisie op haar sosiale media bekendgestel waarin sy mense nooi om ’n video van hulle vuurwarm moves af te show. Sy het ’n demo video op haar sosiale media gelaai, so jy kan gaan loer presies wat die sangeres van jou verwag. Die musiekvideo vir haar hit “Dance On My Own” gaan geskiet word en die kompetisie is die #DanceOnMyOwnChallenge in die sosiale media gedoop. Die voormalige Idols SA-deelnemer het onlangs hierdie danstreffer uitgereik. So, al wat jy moet doen is om jou beste dans-moves op kamera af te show – op die maat van Amy se radio­treffer “Dance On My Own”, natuurlik. En dan moet jy die video in die sosiale media laai en die bogenoemde hashtag gebruik. En ouderdom is glad nie ’n probleem nie. Van jonk tot oud is welkom om deel te neem aan hierdie kompetisie. Wag, ek gaan nou my moves in die spieël gaan oefen, ek wil ook in die musiek­video wees!