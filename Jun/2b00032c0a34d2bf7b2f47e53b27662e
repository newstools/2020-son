WEENS die virus staar ’n krisis ons in die gesig. Daarom gaan die land die Bybelse “smal weg” móét volg. Dít is hoe die minister van finansies, Tito Mboweni, Woensdagmiddag die land se finansiële pad vir die afsienbare toekoms beskryf het. In sy zero-based aangepaste budget speech het hy uit die Bybelboek Matteus aangehaal. Landbank gaan met R3 miljard gehelp word. Die minister het egter gemaan dat die openbare sektor se rekening die helfte van die gekonsolideerde inkomste van die land opvreet. Mboweni het gesê daar word op die oomblik met die vakbonde onderhandel om ’n gebalanseerde oplossing te vind om die bedrag te verminder. Die regering oorweeg dit ook om minstens $7 miljard (sowat R122 miljard) by internasionale finansiële instansies te leen. Eskom gaan blykbaar nie meer so baie handouts kry nie. Mboweni het verwys na lande soos Duitsland in die 1920’s, latere Zimbabwe, en Griekeland, wat die “breë weg” gevolg het en nie hul internasionale skuld kon betaal nie, of hul skuldlas herstruktureer en bankrot gespeel het. Noudat die Covid-19-pandemie die land getref het, dui berekeninge daarop dat die totale nasionale skuld naby aan R4 triljoen is, of 81,1% van die GDP teen die einde van die boekjaar. Dit is nou in vergelyking met die geskatte R3,56 triljoen (65,6% van die GDP) wat in Februarie geskat is. Die toename het onder meer te doen met die toename in payouts van die Unemployment Insur¬ance Fund (UIF) tydens die pandemie. Die UIF het tot dusver R23 miljard spandeer aan Covid-19-verligting vir meer as 4,7 miljoen werkers. ’n Ekstra R100 miljard is opsy gesit vir werkskepping. ’n Addisionele R25,5 biljoen is eenkant gesit vir die departement van maatskaplike ontwikkeling vir weerlose gesinne. Dit beteken die relief pack¬age beloop R41 miljard. Met die hersiende finansiële raamwerk sien Mboweni dat die oorkoepelende gekonsolideerde begrotingskoste, insluitende skuld, vir die eerste keer die R2 miljard-kerf gaan oorskry. Weens die pandemie en die gevolge daarvan gaan Jan Taks sy teiken met R300 miljard mis. In die eerste twee maande van die boekjaar is net R142 miljard ingesamel. Toe was dit al klaar met R35 miljard agter. Vir dié boekjaar is die teiken nou van R1,43 triloen tot R1,12 triljoen aangepas. Mboweni sê die nasionale tesourie sal die spandering van alle staatsdepartemente op ’n maandelikse en kwartaallikse basis monitor. Die nasionale regering se slice van die spandering vir die 2020-’21-boekjaar spring van R758 miljard tot R790 miljard, terwyl die provinsiale uitgawes van R649 miljard tot R645 miljard sal val. Die plaaslike regering se share¬ van die koek sal van R133 miljard tot R140 miljard spring, want hulle is aan die voorfront teen die pandemie. Al die interim stappe sal egter tot ’n einde kom in Oktober, wanneer die nuwe mid-term-begroting ingestel sal word. 