HULLE moes met pardahs (Moslem-kleredrag vir vroue) operate. Dis toe die Japanse sagtebalspan in die 1970’s hier in die Kaap in Hartleyvale kom toer het. Maar dit was nie omdat hulle ’n nuwe geloof wou aanneem nie, maar om die polisie te flous tydens die donker jare van apartheid. Dis maar net een van die vele hindernisse wat een van sagtebal se onbesonge Sacos heroes, Johanna Stuurman, en haar “lekker crew” (Anna Christian, Lucinda Theo­dore, Denise Abrahams en Desiree Michaels) moes deurmaak om hul passie uit te leef sodat die “gattas” (polisie) hulle nie mang (toesluit) as hulle aan die verkeerde kant van die grens trap nie. “Ons was reg vir die gattas, sou ons gevang word,” vertel Stuurman (70), beter bekend as antie Henna. “Ons was oortuig, come hell or high water, ons wou die internasionale spelers van Japan in aksie sien, want ons was behep met die sport. Ons was ook nuuskierig en wou kyk hoe hulle die spel speel. Dêmmit, daai mense was op ’n ander level. “Kyk, hulle het ’n wit SA-span ook behoorlik laat les opsê en ons was daar om dit te aanskou,” voeg Stuurman by. Al was en is sagtebal ’n baie duur sport om te speel, was dié boorling van Norwaystraat in Kensington vasberade niks en niemand sal in haar pad staan nie. Stuurman sê hulle was nie bevoorreg om toerusting soos ’n mitt of ’n bat te kan bekostig nie. “Ek was een van daai lucky persone toe ek die game begin speel het,” verduidelik Stuurman. “Niemand het my bloot­gestel nie. Swallows het in Sixth Avenue geoefen, daar waar die tabak-factory was. Die Van Rijn factory was daar. Ek het altyd daar gesit en hulle dopgehou. Toe eendag toe dink ek, hey, vat soema die bat en swing net. “Maar ek was ook connected met hulle vanweë Henry ‘Ikey’ Gamber en ons was almal related. “Kensington en Maitland was so ’n plek waar almal mekaar geken het – selfs Garden Village is ook so. Dis ’n community thingie. “Dis waarom hulle my gesê het: ‘Vat soema die glove huis toe. “Then you don’t even know you must put the mitt in your left hand, because why, jy is mos regs. “Jy wil die ding sommer in jou regterhand sit, want jy wil regs vang – but issie só nie. “Dis die opposite, want jy moet gooi met jou regterhand as jy regs is. “Ek het baie geleer while ek nie gespeel het nie, then you can see. Hey, daar maak daai ene nou daai fout … so when I go on the field, dan weet ek dat ek nie dieselfde fout moet maak nie. “En so aan. You learn by just watching and you learn by asking. “Toe ek begin speel, toe wou ek sommer elke posisie speel. Ek wou pitch, ek wou catch en by the end of the day het ekke nogal alles daai gedoen. “Ons was baie deprived. Ek, actually, because why, ek het nie ’n kar of geld gehad nie. That’s why I say it’s an expensive game en ammil die mense wat die game gedoen het, het geldjies gehad. “Dis waarom hulle um­pires kon raak, want jy moet meetings toe gaan. You must do all these things and you must have transport. “Daar is mense wat gewerk het in die lekker places like banke en hulle was teachers and so on … They had the opportunity to go to all those places, but ons wat hier onner is, moes maar net go with the flow. “En ek het with the flow gegaan, maar ek het mos ’n ander flow gehad. “Because everybody was oor dié flow. Ek kon oor enige iets praat en jy moet wiet, soos ek sal sê, softball is ’n Engelse game… Nou waar kan jy vir my kry wat kan Engels praat?” “Dan praat ek sommer shorthand en hulle moet my verstaan. You must figure it out,” vertel Stuurman terwyl sy skater. “Daar is nie een mens in softball wat sê hulle dislike my nie. Because why, as dit is, dan kry hulle ’n lekker pyn vir my.” Stuurman en haar mede-Swallows-spanmaats moes gereeld van Kensington na die City Park-sportveld travel waar hulle hul talente en liefde vir sport verder ontwikkel en gegroei het. “As ons oor Mutual se brug geloop het, was daar baie karre wat verby ons gery het in die rigting van Athlone, maar dit was nie so seer die karre wat ons opgelaai het nie, maar wel die perdekarre. Dink jy ons het geworry? Nee, wat. Ons het geweet ons sal gouer by City Park uitkom en meer tyd hê om te oefen.” Stuurman, wat toe na Bonteheuwel verhuis het, is deesdae steeds betrokke met die Kenfac Phillies-sagtebalklub, waar sy nog speel en die jonges afrig. Sy was ook ’n gedugte netbalspeler wat haar SA kleure verwerf het. Maar dit was die byt van die sagtebal-gogga wat haar só behep gemaak het met die sport. Dis ook bewys toe sy in 2006 vereer is as ’n legende vir haar rol in sagtebal in die provinsie. Antie Henna vertel die sport het baie veranderinge oor die jare ondergaan – veral ná unification – wat nie juis “voordelig” vir die spel was nie. “Ons moes hoër Engels begin praat,” lag Stuurman. “Jy kan nie te veel raas nie. Hulle het die charfing weggevat, want hulle kan nie ’n gwara vat nie. “Ons sal jou gegwara het dat jy blou raak in die gesig en sommer van die veld geloop het. “Jy sou nie weer softball wou speel as ons klaar was met jou nie. Moenie as ons vir jou sê: ‘Jy’s ’n bum in a box’ nie ... en kyk hoe lyk daai bum. Nai! As spelers kon jy ook destyds umpire, want jy ken mos darem die game. “Nóú moet jy ’n uniform dra en dan lyk jy soos ’n policeman. ’n Navy blue broekie en ligte blou hempie. Toe ons op die veld kom en ons sien die beweging, toe dink ons: Hey, is dié dan nou gattas? Gaan die goed nou vir ons wegwerk of wat? “Dit was in Mitchells Plain toe ons dit die eerste keer sien. Ek sê nog vir my vriend, Michelle: ‘Hey! Hie’s gattas op die veld.’ “Maar hulle weetie wat is gattas nie. Ek sê dis boere. Hulle gaan ons vang.” Antie Henna sê een van die redes waarom sy nog by Kenfac Phillies betrokke is en nog nie haar stewels opgehang het nie, is dat sy nog vir die nuwe generasie hoop wil gee. “Nee, man! Wie gaan dan die up-and-coming talent die regte goeters wys. Boonop is hulle my kinnes en ek is baie lief vir hulle. “Die ouers moet maar stilbly, want wanneer ons oefen en speel, behoort die kinnes aan my en ek doen dit my way!” lag sy.