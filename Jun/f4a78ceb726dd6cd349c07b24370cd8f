DIE Sharks se skrumskakel Cameron Wright gaan sy rugbyloopbaan in die Baai voortsit. Son het betroubaar verneem dat die gevaarlike Sharks-skrumskakel 'n kontrak van twee jaar by die Southern Kings onderteken het. Die 26-jarige boorling van Westville in KwaZulu-Natal het sy provinsie al van o.16 vlak tot die seniorspan in die Currie Cup en Superrugby verteenwoordig. Hy het ook in die Varsity Shield uitgedraf vir die UKZN Impi. Hy het ook oorsese ervaring ná hy tussen 2015 en 2017 vir die Franse klub, Montpellier, in die Top 14 gespeel het. Daarna het hy teruggekeer na die Sharks. Die Kings het reeds vir Josh Allderman, Sarel Pretorius en Stefan Ungerer op hul boeke. Pretorius het egter nog nie seisoen gespeel nie. Beide Allderman en Ungerer was ook vroeër in die seisoen beseer, wat die jong onervare Gavin Mills 'n plek in die span gegee het. Die Kings het twee Pro14-wedstryde wat voorlê teen die Cheetahs in Augustus.