ANDY Murray sê hy is weer op die regte pad om weer op die hoogste vlak te speel ná ’n afwesigheid van sewe maande weens heupprobleme. Murray het Liam Broady Dinsdag in 'n ltoernooi vir iefdadigheid in sy eerste mededingende wedstryd sedert die Davisbeker-eindstryd in November geklop. Dié tweemalige Wimbledon-kampioen is toe Woensdag met 6-7 (2), 7-6 (5), 10-5 deur Kyle Edmund geklop. “Om eerlik te wees, ek is nie gepla oor die uitslag van die wedstryd nie, ná so ’n wedstryd hoop ek dat my heup in orde is en dit bring die beste uit my uit,” sê Murray. Dié weeklange toernooi is deur Murray se broer Jamie, op die been gebring, terwyl beroepstennis opgeskort bly weens die COVID-19-pandemie. Die toernooi word agter geslote deure gespeel met streng gesondheidsprotokolle in plek. Murray het gesê hy sien uit daarna om later vanjaar aan die Amerikaanse Ope en Franse Ope mee te ding.  “Die heup voel goed. As ek so speel en ’n paar dinge beter doen, ’n paar aanpasings maak, sal ek tennis op hoë vlak kan speel,” meen Murray.