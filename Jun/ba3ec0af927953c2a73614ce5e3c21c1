NOG 'n minderjarige kind en haar mammie is sinneloos en wreed van hul lewe ontneeem. Altecia Kortjie (27) en haar dogtertjie, Raynecia (7) se lyke is Vrydag in' n studente flat in ou-Belhar gevind na hulle vir drie dae vermis was. Hulle is Dinsdag laas lewendig gesien. Volgens sers. Noloyiso Rwexana, 'n polisiewoordvoerder, is die gru ontdekking Vrydagmiddag gemaak. "Hul lyke is omstreeks 16:00 in Comercestraat in Ou Belhar gevind. Die vrou het veelvuldige steekwonde gehad en die meisie is op die badkamervloer gevind." Na wat verneem word is die kind moontlik in 'n badwater verdrink. Noloyiso sÃª 'n 28-jarige man is in hegtenis geneem. Luidens gerugte is hy Raynecia se pa. "Die verdagte sal Maandag in die Bellville-landdroshof op twee aanklagte van moord verskyn."