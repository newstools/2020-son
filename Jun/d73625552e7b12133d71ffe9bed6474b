NADAT sy vir 'n jaar in Oman aangehou was is Chloe Collins terug by die huis, in Kraaifontein. Son het verlede jaar berig oor die 23-jarige wie sedert sedert 9 Mei 2019 in Oman aangehou was, nadat haar jonger boetie na bewering in die Midde-Ooste vir moord op 'n taxidrywer gesoek was. Collins sou tydens die arrestasie in dié land se hoofstad, Maskat, in die hospitality-bedryf gaan werk het. Haar broer se werkgewer het die familie ingelig die seun moet huis toe, omdat hy 'n mental breakdown gehad het. In Suid-Afrika is hy met skisofresie gediagnoseer. Chloe het teen die tyd nie 'n clue gehad wat die klag teen haar in Oman is nie. Simone Carolissen, 'n familiewoordvoerder, bevestig Chloe het wel op 8 Junie in Suid-Afrika geland. Volgens lockdown regulasies sal sy nou vir 14 dae in isolasie gaan. Carolissen sê: "Terwyl ons nog vir die uitspraak van die howe oor haar aangeleentheid gewag het, is ons inkennis gestel dat Chloe skuldig bevind is dat sy kennis gedra het van haar broer se terugkeer na Suid-Afrika. "Sy is tot een jaar gevangenisstraf gevonnis." Volgens Carolissen besluit die familie nog of hulle gaan appelleer. "Vir nou is ons dankbaar vir die publiek se ondersteuning en gebede."