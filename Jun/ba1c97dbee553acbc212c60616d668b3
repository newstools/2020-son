RAFIKI, ’n Keniaanse movie wat reeds 16 internasionale pryse losgeslaan het, gaan op Showmax wys. Dit val boonop saam met Pride Month, wat vandeesmaand gevier word. Die patriargale sêding lui: “Goeie Keniaanse meisies word goeie Keniaanse vroue.” Kena (Samantha Mugatsia) en Ziki (Sheila Munyiva) hunker na meer. Toe die liefde blom, moet hulle kies tussen geluk en veiligheid. Rotten Tomatoes gee die fliek 94% in sy ratings en Variety sê dis “onmoontlik om nie die fliek te celebrate” nie. Rafiki is in 2018 by die Cannes-filmfees vir die Un Certain Regard- en Queer Palm-prys benoem. Vanjaar is dit by die GLAAD Media Awards benoem as Best Limited Release Film. By Carthage 2018 en Fespaco 2019 is Mugatsia as beste aktrise aangewys. Die movie het ook gehelp dat die regisseur, Wanuri Kahiu (39), verlede jaar op Time se 100 Next-lys kom. Rafiki het Wanuri aangetrek omdat daar op die screen ’n tekort aan liefdesverhale uit Afrika is. Sy vertel: “Ek was 17 toe ek die eerste keer in ’n fliek Africans sien wat verlief is op mekaar. Voor dit het ek nooit enige Africans gesien soen nie.”