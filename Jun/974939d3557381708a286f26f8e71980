DIE National Union of Public Service and Allied Workers (Nupsaw) het onderneem om ’n Dis-Chem Pakhuis in Midrand, Gauteng, tydelik te sluit oor die talle positiewe COvid-19 gevalle daar. Volgens die vakbond is daar 10 positiewe Covid-19 gevalle onder 'n aantal departemente. Desmond Jeza, organiseerder van Nupsaw in Gauteng, sê Dis-Chem gebruik ook steeds 'n biometriese toegangstelsel by die eiendom, wat volgens die vakbond nie voldoende ontsmet is nie. Hy noem ook die onderneming het nie 'n voldoende screening proses nie en ook nie die proses om mense wie in kontak was met die positiewe gevalle op te spoor uitgevoer nie. News24 berig die vakbond beplan nou om te staak en eis dat alle werkers getoets word voor die pakhuis weer heropen. Verder eis hulle ook dat diegene wie positief getoets het toegelaat moet word om te self-isoleer by die huis, met betaling. Die vakbond doen ook 'n beroep op die bestuur om die pakhuis te ontsmet. Jeza sê die vakbond het herhaaldelik aan die departement van arbeid geskryf, maar het nog geen reaksie ontvang nie. Intussen sê Dis-Chem slegs 8 van die 1950 werkers by die Midrand-verpsreidingsentrum vandeesweek positief vir Covid-19 getoets het. Caryn Eliasov-Barker, HR-direkteur van Dis-Chem, sê dat die hele maatskappy aan alle vereistes voldoen.