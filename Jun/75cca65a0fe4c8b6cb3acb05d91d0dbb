DIE plaaslike toerisme­bedryf het in die lockdown erg swaargekry. Nou kry dit darem ’n boost. Die Stad Kaapstad se mayor, Dan Plato, sê hy is bly dat duisende Kapenaars kan terugkeer na die hospitality industry ná maande onder lockdown. Hy sê egter in ’n persverklaring daar moet baie gou klarigheid van die regering gekry word oor presies wanneer hulle sal kan oopmaak sodat almal hulle kan voorberei met die nodige gesondheidsmaatreëls. Plato sê toerisme speel ’n sleutelrol in die stad se ekonomie en verskaf werk aan duisende. Maar baie het hul jobs verloor en is desperaat om terug te keer werk toe. Hoewel die Stad Kaapstad gehelp het waar hy kon, moet die regering nou vinnig verduidelik wanneer die bedryf weer aan die gang kan kom. Pres. Cyril Ramaphosa het Woensdagaand gesê die streng regulasies word gelig op sit-down-restaurante, akkommodasie, konferensiefasiliteite, flieks, teaters en casino’s. Nog goeie nuus is dat skoonheidsalons en haarkappers ook kan operate. Plato vra egter waarom daar nog nie nuus is oor die oopmaak van strande, parke en buitelugplekke waar social distancing toegepas kan word nie.