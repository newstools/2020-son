NOUDAT talle drive-thrus oop is vir wegneemetes is die rye baie lank. ’n Vrou in Canberra, Australië, het ook in ’n ry gewag toe ’n vrou agter haar toet om gou te maak. Sy het gedink die vrou agter haar is baie onbeskof, maar pleks van om die vrou te donner, maak sy toe ’n ander plan. Sy betaal toe vir haar ete én die onbeskofte vrou se ete. Sy vertel: “Die kassier moes toe vir die onbeskofte vrou sê ek het vir haar ete betaal. Sy was skaam en het dankie gesê. Ek het haar rude­ness met kindness terugbetaal.” – mirror.co.uk