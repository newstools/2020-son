DIS ’n feit dat daar bitter min wit Kaapse amateurspelers is wat ’n loopbaan in sokker kan uitkerf. Matthew Booth, voormalige Bafana Bafana en Ajax Cape Town-verdediger, is een wat die odds defy het – en dis dekades gelede. Volgens Arreshaat Daniels, coach van die Tweede Liga-span FN Rangers, is daar straks nog een op horison – Maurice Theart. Daniels is oortuig Theart, wat die Derde Liga-titel met Rangers gewen het, het die nodige talente en uitkyk om naam te maak. “Maurice is een wat ’n honest shift insit,” verduidelik Daniels. “Hy het die nodige dissipline en luister aandagtig wat coaches vir hom sê. Hy is ’n speler wat homself push en in homself glo. “Hopelik kan hy in Booth se voetspore volg.” Theart het ná sy suksesverhaal met Rangers laas seisoen groener weivelde in Amerika gaan soek toe hy ’n studiebeurs aangebied is. Die 19-jarige is tans op die boeke van Rich Mountain Community College en speel ook vir Arkansas Wolves in die somervakansie daar. “Hulle het onlangs my diens­te vir die o. 20- en seniorspan bekom,” het Theart vanuit Amerika gesê. “Maar dis nie so glamorous soos mense dink as hulle hoor jy is oorsee nie. Dis harde werk. “Ek is tans besig met my associate degree vir twee jaar, want dis verpligtend. “Daarna beoog ek om in die rigting van sports management te gaan. “Dis baie uitdagend om jou sport en akademie te juggle, maar tot dusver cope ek nogal okay en het reeds akademiese kleure gekry.” Die voormalige Table View en Sunningdale striker is tans besig met ’n BackaBuddy-veldtog om geld vir sy studie en verblyf in te samel. “Covid-19 het ’n finansiële impak op almal. My pa, Stephanus, moet ’n pay cut vat by die werk en my ma, Cresna, verkoop hamburgers om geldjies vir my bymekaar te maak. Dis regtig challenging. “Hopelik gaan dit nie my drome kelder nie, want ek het twee jonger broers wat opkyk na my,” aldus Theart. Barmhartige Samaritane kan bydra by backabuddy.co.za/champion/project/maurice-theart#.XuzSNi4VqfU.facebook om Theart te ondersteun. 