DAAR is veranderinge aan die regulasies vir die kleinhandel en outomobiele-sektore. Die riglyne deur die departement van handel en nywerheid handel hoofsaaklik oor die beperkings op die kleinhandelsektor en die in-en-uitvoer van sekere medikasie. Volgens die departement kom die veranderinge na konsultasie met die verskeie sektore. Ingevolge die wysigings is die beperkinge op die verkoop van klere, beddegoed en skoene wat in Mei gepubliseer is nou verwyder. EWN berig dat dit volgens die nuwe regulasies ook nie meer nodig is vir 'n permit om medikasie te vervoer nie. Na konsultasie met die outomobiele-sektor is die regulasies ook gewysig wat dit nou toelaat om weer motors te kan verkoop. Die nodige, behoorlike, gesondheid en veiligheidsmaatreÃ«ls moet steeds nagekom word.  