WEES die naweek ekstra strenger. Dit is die opdrag deur die minister van polisie, Bheki Cele, aan polisiebeampte vir beplande wetstoepassings-operasies die naweek. Volgens die minister is daar 'n toenemende aantal onwettige byeenkomste, veral sedert die verbod op die verkoop van alkohol opgehef is. Cele sê: "Dit het onder meer gelei tot 'n toename in kriminele aktiwiteite." Hy het weer beklemtoon dat alkohol slegs vir verbruik by die huis is. "Geen partytjies, clubbing of byeenkomste nie en alkohol mag ook nie oor naweke vervoer word nie." Vir diegene wie die wet oortree is daar ook 'n streng waarskuwing. Cele sê lisensies sal afgevat word indien die wet oortree word. EWN berig dat die minister ook noem as dit van hom afhang sal die verbod op die verkoop van drank, veral weens die voordele vir die gesondheidsektor, weer ingestel word.