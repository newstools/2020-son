WILL Smith het op sy vrou, Jada Pinkett Smith, se show, Red Table Talk, aan haar gesê hy wou al van kleins af ’n beter derra as sy eie derra wees. Die Smiths het ’n spesiale show vir Vadersdag gedoen en Will het oopgemaak teenoor sy vrou oor sy journey as pa. “Van die tyd toe ek ses was, wou ek ’n pa wees. Ek love hoe my gesin daar was vir mekaar, maar daar was steeds groot, kritieke foute in my pa se parenting wat ek wou regmaak. “Ek onthou die tyd toe ek tien was, het ek na my pa gekyk en gedink dat ek ’n beter job as hy sou doen. “My pa het ’n bietjie van ’n humeur gehad. Ek was ’n sagte kind. “Ek was nie daai kind wat jy moet slaan, klap of pak gee nie. “Ek het grootgeword in ’n huis waar fisieke aggressie goedgekeur is. Dit het my siel geknou,” vertel hy. Die akteur het op 24 die derra van sy eersteling, Trey Smith, geword. Hy het sy vroulief vertel hoe die oomblik vir hom so groot was dat hy tranerig geword het. “Ek het hom huis toe gebring en in die kot gesit en beangs geraak. Ek het besef dat ek nou verantwoordelik is vir sy lewe en het so hard gehuil.” Om aan die oomblik terug te dink het Will sommer wéér misty gemaak en hy moes vinnig na ’n snesie gryp.