MONDE Tabata sal weer soos hy in 2016 moes doen, die Southern Kings se sake moet kom beredder. Die Suid-Afrikaanse Rugbyunie (Saru) het Maandag bevestig hy plaas die Kings onder administrasie. Die Kings se meerderheidsaandeelhouer, Greatest Rugby Company in the Whole Wide World (GRC), gaan gebuk onder 'n geldkrisis en sou nie die maand of vir die voorsienbare toekoms spelers en werkers se salarisse kon betaal nie. Tabata, 'n onafhanklike uitvoerende raadslid van Saru, is in soortgelyke omstandighede na Port Elizabeth ontbied. Die keer sal hy egter nie alleen met die taak van die Kings probeer regruk opgesaal wees nie. Jannie Louw, uitvoerende Saru-raadslid en voormalige president van die Griekwas Rugbyunie, is ook gevra om in die Baai te gaan help. Saru sou teen Dinsdagmiddag na bewering in 'n verklaring Tabata en Louw se vertoef na die Kings bevestig. Meer volg...     