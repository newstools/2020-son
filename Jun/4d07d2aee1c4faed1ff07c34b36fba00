INCREDIBLE Mike! Só word Mike Tyson wêreld­wyd in die media genoem nadat hy nóg ’n verstommende vertoning in ’n nuwe YouTube video gelewer het. Dat die oud-swaargewigbokskampioen van die wêreld­ harder en vinniger slaan as in sy prime, sal min mense mee stry. Hy lyk uiters indrukwekkend. Intussen het Bernard Hopkins, die voormalige ligswaargewigkampioen van die wêreld, aan IOL Sport gesê hy glo Tyson maak ’n comeback omdat hy desperaat is vir geld. Toe hy gevra is wat hy dink van Tyson en Evander Holyfield wat in hul 50’s ’n comeback maak, het hy gesê: “Dis vir hulle en die kommissie om te besluit. “Ek dink nie enige iemand wil bloed aan hul hande hê as iets sou gebeur nie. “Boks bly ’n gevaarlike sport en daarom hoop ek hulle slaag albei hul fiksheidstoetse,” sê Hopkins. “Ek hoor hulle praat van kaalvuis boks. As dit waar is, is iemand in baie diep finansiële sh*t.” Hy sê ook hy twyfel sterk of die comeback fight in Amerika sal wees. Daar is nog geen datum bekend gemaak vir Tyson se terugkeer wat volgens gerugte in ’n staalhok gaan plaasvind nie.