DIT lyk asof Covid-19-infeksies sy tol eis in Oos-Kaapse skole. In Port Elizabeth moes ’n primêre skool sy deure tydelik sluit weens Covid-19-verwante voorvalle. Die Primêre Skool Astra sal sy akademiese jaar op 6 Julie hervat. Die skool sê in ’n omsendbrief gedateer 21 Junie 2020 dat dit nuus ontvang het dat ’n onderwysers wie se man positief getoets is vir Covid-19 ook nou simptome toon. Voorts is die skool ingelig die pa van ’n gr. 7-leerder is ook positief getoets vir Covid-19. Dié leerder het nog tot 19 Junie skool bygewoon. Die brief lees verder ná konsultasie met die onderwys- en gesondheidsdepartement is die skool aangeraai om die ouers in te lig oor die huidige situasie. Daar is besluit om die skool vir 14 dae te sluit. Leerders, onderwysers en ander personeellede is aangesê om nie Maandag 22 Junie skool toe te kom nie – en ook nie vir die res van die 14 dae. Die skool gaan in dié tyd weer ontsmet word. Luidens die brief word ’n beroep gedoen op die geaffekteerdes om hulle vir die volgende 14 dae af te sonder. Intussen sal onderrig voortgaan op verskeie aanlyn platforms, soos WhatsApp. Helma Boggenpoel, die skoolhoof, sê sy weet nie of al die veiligheidsmaatreëls wat die skool in plek sit, gaan werk nie. “Dit is ’n virus. Dis ’n ernstige saak.” Volgens haar is dit al die tweede keer dat die skool gesanitise word. Die Oos-Kaapse departement van gesondheid het nou ’n span dokters en tracers by die skool ontplooi. Die doel van die ontplooiing is om diegene wat in kontak was met die 204 mense op te spoor, te screen en te toets sodat die verspreiding van die corona-virus daar gestop kan word. Luidens ’n verklaring deur die kantoor van die Oos-Kaapse premier ondersoek die departement die moontlikheid om die koshuis in ’n isolasie-fasiliteit te omskep as nog ’n maatreël om te voorkom dat die corona-virus verder versprei. Luidens die verklaring is ’n span klinikusse na die skool gestuur om vas te stel of die koshuis voldoen aan die departement se minimum standaarde vir kwarantyn- en isolasie-fasiliteite. Diegene wat positief getoets is, is in isolasie in die Alfred Nzo-distriksmunisipaliteit. Aanvanklik is 24 leerders verlede week positief getoets. Die 180 ander, onder wie die koshuis-assistente, is dié week positief getoets. ’n Beroep word op almal gedoen om die lockdown-regulasies te eerbiedig deur gereeld hul hande met seep of sanitiser te was, ’n afstand van 1,5 m tussen mekaar te handhaaf, te alle tye ’n masker in die openbaar te dra en sover moontlik by die huis te bly. Die Oos-Kaapse gesondheidsdepartement scramble nou om die outbreak by die Mount Frere-skool te contain. Sizwe Kupelo, woordvoerder van die departement, sê die plan is om diegene veilig te hou wat nie positief getoets is nie. Hy sê ’n risiko-ontleding gaan ook gedoen word en daar gaan gekyk word met wie hulle in kontak was. André de Bruyn van die Educators Union of South Africa sê: “Skole in die Oos- en Wes-Kaap gaan tans gebuk onder die aanslag van Covid-19. By screenings is leerders partykeer ook nie eerlik met die antwoorde nie. “Onnies vind agterna by ander uit dat daar kinders is wat kontak met positiewe gevalle gehad het. “Onnies kom ook agter dat die kinders siek skool toe kom, maar voorgee dat hulle niks makeer nie. “Die gevaar is nou meer as wat dit ooit was. “Ons statistieke is die hoogtes in en ons is 18de uit ’n totaal van 215 lande.”