LIVERPOOL se yster-midfielder Gini Wijnaldum sal binnekort ’n kontrakverlenging met die Reds onderteken wat hom tot minstens 2024 by die klub sal hou. Die Nederlander sê sy bestuurder, Jürgen Klopp, het hom reeds verseker dat hy as ’n sleutelspeler by Anfield sal aanbly. Wijnaldum het hom in 2016 van Newcastle by die Reds aangesluit en sedertdien sy loopbaan tot nuwe hoogtes geneem onder Klopp. Met hoogtepunte soos sy ongelooflike plaasvervanger-vertoning teen Barcelona in die Champions League, is dit regtig nie moeilik om te sien waarom Klopp sy dienste wil behou nie. Hy is boonop ’n midfielder met ’n oog vir doele en maak goeie runs in goeie posisies. Wijnaldum se kontrakverlenging beteken dat hy ook sy 33ste verjaardag by die Merseysiders sal deurbring, maar Gini toon geen tekens van veroudering nie. Wijnaldum is vierde in bevel by Liverpool. So, hy is die kaptein as Jordan Henderson, James Milner en Virgil van Dijk afwesig is. – AP