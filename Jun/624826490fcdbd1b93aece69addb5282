PRES. Cyril Ramaphosa het baie Suid-Afrikaners bly gemaak toe hy verlede maand aangekondig het dat drank onder vlak-3 van die lockdown verkoop mag word. Hospitale het egter gesê daar is 'n styging in die aantal pasiente in traumakamers sedert drankverkope weer toegelaat is. Bheki Cele, minister van polisie, blameer ook omtrent die drank vir die styging in ongelukke. Volgens 'n poll wat Son op Facebook gelaai het, is daar meer mense wat nie happy is dat die verbod gelig is nie. 59% van die mense wat daaraan deelgeneem het, sê dit was nie 'n goeie besluit om weer drankverkope toe te laat nie. Die ander 51% is ten gunste daarvan. Marlene Alexander sê: “Ban van alkohol of nie. Die virussyfer sal steeds klim ongeag wat. Word dit ook weer geban sal dit mense net verder opstandig en aggressief maak dat hulle dan voel hulle traak hulle nie meer ’n hel nie en maak nou soos hulle wil.” Charne Young sê die misdaad wat nou aan drank gekoppel word is al jare deel van die samelewing. Elizabeth Hendricks voel dit was die beste besluit om alkohol te verban.