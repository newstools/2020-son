LESOTHO se voormalige premier Thomas Thabane (81) en Maesaiah (43), sy vrou, het moordenaars drie jaar gelede sowat R400 000 afbetaal om Lipolelo (58), sy vervreemde vrou, te vermoor, lui ’n nuwe polisieverklaring. Dié besonderheid is die jongste kinkel in ’n skandaal wat Lesotho geruk en Thabane laas maand genoop het om te bedank ná aantygings dat hy die ondersoek dwarsboom. Hy en Lipolelo was in ’n bitter egskeiding gewikkel toe sy buite haar huis doodgeskiet is – kort voor Thabane se inhuldiging. – AFP