BOOZE-Maandag. Dis hoe 1 Junie 2020 onthou sal word. Ná twee droë maande het mense in die Plain hul blue Monday vir ’n dop ingeruil. Mense het selfs hul oefentyd gebruik om tot by die drankwinkels te draf. By Dagbreek Liquors in Westridge het mense van 07:00 af tou gestaan om hul wyn uit te sorteer. Sommige kon nie eens wag om uit die winkel uit te stap voor die prop met die tande afgebyt is nie. “Ek het baie lank vir dié oomblik gewag,” vertel ’n uncle wat liewer anoniem wou bly. William Goliath, die eienaar van Dagbreek Liquors, sê hy is baie impressed met gereed hoe sy span was. “Om weer in business te wees is nie net goed vir die kopers nie, dis ook goed vir die werkers.” Goliath het elke dorstige se temperatuur gemeet voor hulle die “drankhemel” kon betree. Hulle het ook ’n collec­tion-diens waar mense kan bel en bestel. Hul parcel word opgemaak en hulle kom betaal net en waai. “Dis om die risiko te verminder en minder mense in die winkel te hê,” sê Goliath. Lauren Adams is heel impressed met die diens en meen dit werk soos ’n bom. Lucas Thomas het gesê hy kon nie wag om by die huis uit te kom nie. Terwyl sommige klein gekoop het, het ander opgestock. “Jy weet nooit, môre sê daai entjie-vrou weer niks dop nie,” brom ’n uncle terwyl hy in die ry wag.