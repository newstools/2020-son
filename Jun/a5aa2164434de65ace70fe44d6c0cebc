DIE veteraan-lang­afstandatleet Alan Taylor hou Saterdag sy derde veldtog om kosgeld vir behoeftiges in te samel. Taylor neem al langer as 35 jaar deel en is ’n bekende gesig in OP-atletiek. Hy het ook in die lockdown reeds R65 000 ingesamel met twee Garden Run-padwedlope oor 42 km en 56 km. Sy volgende mikpunt is ’n hardloop- of stap­geleentheid wat Saterdagoggend tussen 08:00 en 13:00. Almal is welkom om deel te neem en die inskrywingsgeld sal as ’n donasie beskou word. Die publiek word ook gevra om nie-bederfbare kos, kos vir honde en katte, ou klere, lakens, komberse of kontantdonasies te skenk. Skenkings en donasies kan by die volgende punte afgelewer word: Mill Park: agter die Hoërskool­ Grey op die hoek van Wares- en McLean-laan; Walmer Heights: by die Fountain Vineyard-kerk agter Builders Ware­house in Sibelius-straat; Walmer: Oorkant die Laerskool Clarendon Park (Target Kloof/8ste Laan); Sunridge: 39 Aster-laan, Sunridge Park. By elke punt sal ’n East Cape Motors-voertuig geparkeer wees. Sunridge Spar was nog by ál Taylor se geldinsamelingsprojekte betrokke en word nou ook deur Mount Pleasant Spar, Five Ways Spar en Our Spar ondersteun om nog meer areas te bereik. Die Grace Congregational-kerk sal donasies aanvaar deur sy Standard Bank-rekening. Die rekeningnommer is 080 090 249 en die takkode is 051001. Gebruik asseblief die verwysing “Relay Run” by die deposito.