OP Sondag 7 Junie word Danneline en die Ramsden Clan aanlyn vertoon. “Dié produksie is ’n legacy vir my familie,” sê die storieverteller Danneline Ramsden. “Ek wil my familie erkenning gee vir al die jare se support, sowel as die blootstelling aan die theatre. “Hulle is my lewensaar en die dryfkrag wat my die lewe elke dag met nuwe inspirasie laat aandurf.” In die lockdown is haar boodskap aan mense: “Wees gehoorsaam aan die reëls en probeer positief bly. Ek weet dit is nie maklik nie, maar dit sal ook verbygaan.” Ramsden sê mense moet hulself én ander beskerm deur tuis te bly. “Ons lewens was so besig. Covid-19 het my nader aan my familie gebring. Daarvoor is ek dankbaar.” Sy sê sy fokus op die positiewe en “weet ons as ’n nasie weet van bymekaar staan. Ons sal deurdruk.” Oor die produksie sê sy: “Ek is so opgewonde daaroor om dit met die wêreld te deel. Ek is bevoorreg om met die talentvolle musikant Albertus Davids en die regisseur Quinton Stuurman saam te werk. 