DIE gemeenskap van Alexandria is onlangs behoorlik aangenaam verras deur die uitdeel van kospakkies in hierdie tyd van sukkel en skarrel. Dié uitdeling is moontlik gemaak deur Kenton-on-Sea se Rotarieklub, Alexandria Dairy Farmers, Savemor en die plaaslike rugbyspan Trying Stars. Benewens die kospakkies het die gemeenskap ook ongeveer 1 000F melk ontvang. Neil Wentzel van Stars sê die uitdeel van kospakkies het gemengde gevoelens meegebring. “Dit is hartseer om te sien die nood waarin ons mense verkeer en dan ook die blydskap op die gesigte van dié wat ontvang het. “Ons is bly dat ons ’n verskil in ’n paar mense se lewens kon maak met die wete dat daar families is wat iets te ete kon hê.”