MEER as 'n 100 leerders by 'n Oos-Kaapse hoërskool het die dodelike corona-virus opgedoen. EWN berig dat die provinsiale departement van gesondheid tans besig om die uitbreek van die virus by die Mount Frere-skool op te spoor. Sizwe Kupelo, 'n woordvoerder van die departement, sê: "Die bedoeling is om dié, wie nog nie positief getoets het nie, te red en om 'n risiko-ontleding te doen en hul kontakte op te spoor." Sedert skole in die provinsie vroeër die maand heropen het, moes byna 200 skole weens infeksies weer die klaskamerdeure sluit. Die onderwysersvakbond Sadtu sê hulle is bekommerd oor die jongste infeksies. Chris Mdingi, provinsiale sekretaris van Sadtu, sê: "Laat die skole waar daar gevalle is sluit, om nie ander ook in gevaar te stel nie. "Daar is geen tweede kans op die lewe nie. Jy leef een keer, nie twee keer nie."