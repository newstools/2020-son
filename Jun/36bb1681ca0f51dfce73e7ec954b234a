DIE een se dood is die ander se brood! Dís presies nou die geval met Wits nadat die kampioen in die Premierliga, Mamelodi Sundowns, die dienste van Haashim Domingo van die Clever Boys opgeraap het. Wits maak op die oomblik ’n bietjie huis skoon. Hy verkoop talle van sy sterspelers, onder wie Thulani Hlatshwayo, Gift Motupa, Thabang Monare en Deon Hotto. Son kan bevestig die Kaapse attacker het ’n driejaarkontrak met die Brazilians onderteken. Die 24- jarige Domingo gaan met hope ervaring na Chloorkop. Hierdie voormalige speler van Ajax Cape Town het selfs ’n paar seisoene gelede ’n stint oorsee gehad. In Portugal het hy as striker by Vitória de Guimarães ’n groot impak gemaak. Domingo is die tweede Kaapse speler wat deur Sundowns opgeraap word. Die klub het ook die dienste van die kam­pioenspan Ajax se jong ster-mid­field­er Grant Margeman met ’n langtermynkontrak bekom. Dit is duidelik dat Sundowns se uitgeslape coach­, Pitso Mosimane, ’n groep bymekaarsit wat hom straks weer Caf Champions League-sukses kan besorg. Die groot uitdaging vir Mosimane sal wees om al sy sterspelers gelukkig te hou deur hulle gereeld speelkans te bied. Moet ook nie verbaas wees as van die spelers uitgeleen word aan ander klubs in die Premierliga nie. Met Domingo se oog vir doele en professionale benadering is hy waarskynlik ’n speler op wie Mosimane sal kan staatmaak.