DIE wêreldwye Covid-19-pandemie het ook ’n stokkie gesteek voor matrieks se tradisionele fare­well-paartie. Son het met matrieks gaan gesels om vas te stel hoe hulle voel oor die feit dat hulle waarskynlik nie vanjaar die geleentheid gaan kry om ’n matric farewell te hou nie. Ameerah Walters (17) van St. Thomas Senior Sekondêr sê sy is hartseer en teleurgesteld, want wanneer kinders hoërskool toe gaan, werk hulle almal hard vir daardie een aand wat hulle saam met hul vriende kan deurbring. Volgens Walters is die matric farewell soos ’n reward vir al die harde werk wat matrieks ingesit het. Volgens haar het die matrieks se onderskeie families ook uitgesien na die farewell omdat daar dalk kinders is wat die eerste of enigste een in hul huis is wat matriek maak. Walters sê hul farewell was veronderstel om op 2 April te wees. Sy het bygevoeg haar outfit het byna R2 000 gekos. Collin Chaipa (18) van Paterson High sê die matric farewell is glad nie so belangrik nie. Hy sê wat vir hom belangrik is, is om sy matriekjaar te voltooi. Volgens hom is dit baie belangriker om ’n nasionale kwalifikasie te bekom. Hy sê hy kan nou sy studies geprioritiseer. Chaipa sê hy voel tog ’n bietjie teleurgesteld oor sy skool nie ’n farewell gehad het nie, maar hy voeg by hy moet dit maar aanvaar. Volgens hom was alles reeds gereed vir sy farewell, wat op 19 Mei sou wees. Hy sê sy outfit was ook sowat R2 000. Jaime-Lee Groenewaldt (17), hoofmeisie by Sanctor High, sê haar skool se matric farewell is supposed om in Julie te wees. Sy sê dis ’n given dat daar geen matric farewell gaan wees nie en dat dit gekanselleer gaan word. Sy voeg by wanneer hulle terugkeer skool toe, sal die skool dit seker amptelik met hulle kommunikeer. Groenewaldt sê hoewel baie matrieks hartseer is oor die matric farewell, moet hulle eerder daarop fokus om matriek te voltooi. Sy sê sy is nie eintlik hartseer oor die farewell nie omdat dit nie die highlight van haar jaar was nie. Groenewaldt sê die hoogtepunt van haar jaar is om matriek te voltooi. Luan Felix (17), hoofseun by Sanctor High, sê die feit dat daar nie ’n matriek farewell gaan wees nie, is nogal frustrerend. Hy sê dis een van die grootste events waarna matrikulante uitsien. Volgens hom gaan die matrieks nou nie die kans kry om tot siens te sê aan hul vriende nie. Hanief Francis (16) van Willowhope Senior Sekondêr sê sy matriekafskeid was supposed om in Maart te wees. Hy voel hartseer omdat die farewell gekanselleer is, want dis ’n tradisie. Volgens hom is dit veiliger om eerder nie ’n farewell te hê nie omdat daar ’n risiko is dat die corona-virus so versprei kan word.