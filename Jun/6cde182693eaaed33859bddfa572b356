NASTY C dien as bewys daarvan dat drome tog waar word. Die local rapper gaan die geleentheid kry om saam met een van sy idols – die Amerikaanse rapper T.I. – te werk. T.I. en Nasty C, wat nou by Def Jam Recordings is, is close vriende vanaf 2018 en daar kom nou al lank stories aan dat die tweetjies saam aan musiek werk. Maar volgens T.I. is die musiek nog nie uitgereik nie. Nasty C se groot nuus is egter nie dat hulle saam aan musiek werk nie, maar dat hy ’n eksklusiewe gesprek met T.I. gaan hê. Ek lees op Zalebs.com die twee rappers gaan praat oor hul kreatiewe verhouding en hoe dit ’n voorbeeld is van hip-hop se internasionale aard. Die eksklusiewe gesprek tussen hulle twee gaan in hierdie week gefeature word op die Midem Digital Edition. Opgewonde fans van die twee rappers het in die sosiale media dik gehou dat hulle ook ’n collab moet doen. T.I. is ’n groot aanhanger van die local rapper se werk en het nog die hele tyd gesê hoe belangrik dit vir hom is om saam met rappers van Afrika te werk.