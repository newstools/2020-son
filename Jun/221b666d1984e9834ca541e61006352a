’N VERDAGTE is Vrydag­oggend voorgekeer met ’n bakkievrag perlemoen op pad na Kaapstad. Volgens Mihlali Majikela, ’n polisiewoordvoerder, was lede­ van die polisie op pad na Hermanus toe ’n motoris hulle in die Botrivier-omgewing geflag het. “Hulle is ingelig ’n insittende in ’n Corsa-bakkie is op pad Kaapstad toe met onwettige perlemoen,” sê hy. “Die lede het onmiddellik gaan ondersoek instel. “Hulle het die voertuig ingehaal. Die bakkie het afgetrek en die insittende het uitgeklim en probeer vlug.” Hy is egter gou ingehaal. Die bakkie is deurgesoek en ’n allemintige 5 576 perlies is gevind. Die 27-jarige verdagte man is toe gearresteer. Die verdagte sal binnekort in die hof verskyn.