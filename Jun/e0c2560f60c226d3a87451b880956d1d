DIE kredietgraderingsagentskap Moody’s het Suid-Afrika in Maart afgegradeer tot rommelstatus. Wêreldwye monetêre en fiskale stimulus-aksies en ’n swakker dollar het egter ’n stormloop ontketen na ontluikende markte soos Suid-Afrika, berig Fin24. Buitelandse beleggers keer terug na Suid-Afrika se kredietmark. Ons betaal nou minder om geld te leen en die rand het herstel. Dis goeie nuus vir pres. Cyril Ramaphosa, wat meer moet leen omdat die inkomste uit belasting weens ’n ekonomiese insinking en die Covid-19-krisis skerp gedaal het.