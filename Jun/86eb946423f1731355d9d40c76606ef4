VERPLEEGSTERS by die Valsbaai-hospitaal is onder hewige druk weens Covid-19. Die gesondheidswerkers by dié hospitaal in Vishoek het onlangs betoog teen die tekort aan PPE, sowel as understaffing. Volgens Songezo Nompunga, shop steward van die Democratic Nursing Organisation of South Africa (Denosa), verwag die bestuur nou dat verpleegsters drie keer meer as gewone oortyd werk. Dít omdat die meeste nurses tans óf self in die hospitaal óf onder kwarantyn is weens die corona-virus. Nompunga sê: “Sowat 70% van die nurses hier is deur nursing agencies verskaf, want die hospitaal wil nie verpleegsters permanent aanstel nie. Besmet “Daar is 3 of 4 nurses­ ­wat 200 traumapa­siënte moet behandel. Ons smeek die bestuur al die afgelope ses jaar om die poste permanent te vul. “Die hospitaal was nooit gereed vir die pandemie nie. Weens dit is daar sowat 30 pasiënte hier wat weens die virus gesterf het. Daar is tans 20 verpleegsters wat besmet is – 5 van hulle is in die hospitaal opgeneem en 15 is in isolasie.” ’n Woordvoerder van die Wes-Kaapse gesondheidsdepartement, Natalie Watlington, bevestig die onlangste protesaksie by die hospitaal. Volgens haar is 7% van poste by die hospitaal nie gevul nie, maar “die proses om poste te vul, word versnel.” “Die hospitaal ervaar die afgelope vyf jaar meer as dubbel die gewone work­load,” sê sy. “Al is dit ’n uitdaging om die poste te vul, het ons agentskappe om te help om poste te vul om die verpleegsters se jobs te behou. Ons verstaan dis stresvol vir nurses wat ook ekstra oortyd werk en dapper vir die pasiënte sorg ondanks ál die risiko’s vir hulle en hul families. Sover het 15 personeellede positief getoets vir die corona-virus en ons is dankbaar dat almal sover herstel het.”