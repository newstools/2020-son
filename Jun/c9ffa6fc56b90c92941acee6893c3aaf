HEIDELBERG. – Opvoeders van die Laerskool De Waalville het gisteroggend besluit om nie die klaskamers te betree om onderrig te gee nie. Volgens hulle hou die hele perseel ’n gesondheids­risiko vir beide hulle en die graad 7-leerders in, aangesien die perseel nie ingevolge die regulasies behoorlik ontsmet is nie. Volgens hulle moes die skoonmakers self die perseel met gewone skoonmaakmiddels ontsmet. Die hoof wou nie vir die media die perseel wys nie oor die WKOD opdrag gegee het dat geen besoekers toegelaat mag word nie. Die WKOD was nie beskikbaar vir kommentaar nie.