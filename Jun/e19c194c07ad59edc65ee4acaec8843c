’N MAN van Mpumalanga is gearresteer ná hy na bewering sy 20 maande oue baba verkrag het. Brig. Leonard Hlati, polisiewoordvoerder, sê die 35-jarige man sal na verwagting Woensdag in die Kabokweni-landdroshof verskyn op ’n klag van verkragting. “Die saak word in hierdie stadium ondersoek en daar kan nie veel bekend gemaak word nie,” het hy bygevoeg. In ’n afsonderlike voorval het ’n 35-jarige man na bewering ’n 13-jarige meisie tussen Maart en Junie in Bushbuckridge verkrag. Die twee was glo in ’n verhouding, het Hlathi gesê. “Inligting het onthul dat die meisie se ma verskeie kere probeer het om haar dogter uit die man se huis te gaan haal, maar dat sy altyd sou teruggaan.” Die saak is by die polisie aangemeld ná verskeie pogings deur die ma om haar dogter terug te kry. “’n Saak van statutêre verkragting is geopen, en voorlopige ondersoeke het sedertdien aan die lig gebring dat die man sedert Maart 2020 by die meisie in die Health Centre Trust naby Bushbuckridge woon,” het Hlathi bygevoeg. Die man is Dinsdag in hegtenis geneem en sal na verwagting Woensdag in die hof verskyn. - News24 