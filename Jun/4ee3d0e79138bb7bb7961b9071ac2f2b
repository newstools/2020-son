DIE Wes-Kaapse minister van maatskaplike ontwikkeling, Sharna Fernandez, het die gemeenskap gevra om die regte van ouer mense te beskerm. Fernandez het Maandag Wêreldbewustheidsdag oor die Misbruik van Ouer Mense herdenk. Dié dag is deur die Verenigde Nasies (VN) uitgeroep. Die meeste ouer mense woon nog by familie. “Dit beteken van die ouer mense kom in aanraking met mense wat hulle mishandel,” sê Fernandez. Sy sê die lockdown beteken dat ouer mense baie meer die slagoffers van mishandeling kan word omdat hulle meer geïsoleerd is. Boonop is alle besoeke na fasiliteite vir ouer mense tans opgeskort. “Gemeenskappe moet tog moeite doen om telefonies met die ouer mense in verbinding te bly,” versoek Fernandez. Die Wet op Ouer Persone vereis van enige iemand wat vermoed ’n bejaarde word mishandel om dit aan te meld by die departemente die polisie.