’N COP van Ceres word steeds vermis nadat hy blykbaar beroof is. Konst. Ntandazo Kuse (31), van die Ceres-polisiestasie word sedert 8 Maart vermis. Volgens kol. Andrè Traut, ’n polisiewoordvoerder, is die cop se wit Toyota Fortuner verlate in Monwabisi, Khayelitsha, gevind. Daar word vermoed dat hy beroof is. Traut sê: “Alle pogings om hom op te spoor was sover vrugteloos. “ ’n Beloning van R30 000 is intussen uitgereik vir enige iemand met inligting wat kan help met die ondersoek om Kuse op te spoor.” Enigeen met inligting kan die polisie se Stop Misdaadnommer by 08600 10111 bel of die ondersoekbeampte speursersant Nkosinathi Sangcozi by 079 893 9867.