’N PAAR tekkies wat die medestigter van Nike met die hand gemaak het, sal na verwagting meer as R2,6 miljoen op ’n veiling haal, berig UPI. Sotheby’s sê Bill Bowerman het die prototipes vir ’n atleet van die Universiteit van Oregon gemaak toe hy in die vroeë 1970’s ’n atletiek­afrigter daar was. Die skoene het spikes en is die eerstes met Nike se waffle design. Dis gemaak vir John Mays, ’n lid van Bowerman se span. Volgens die afslaer het Mays die skoene ál die jare gehou.