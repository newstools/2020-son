’N TWEEDE man het sy lyf Vader Krismis gehou en in Oudsthoorn by die skoorsteen van ’n bekende sportkroeg op Checkers Square ingeklim. Met sy bad luck het hy egter nie daarin geslaag om weer uit te klim nie. Volgens Maurice Wicomb, een van die mede-eienaars van die Wic’it Sports Pub, het die alarm van die besigheid Maandagoggend omstreeks 02:30 afgegaan. Dit het gebeur nadat die vermeende dief vermoedelik aan die elektriese bedrading gepeuter het en die ligte ook alles afgeslaan het. Hy kon gevolglik niks sien nie. Hy is binne die donker kroeg deur die polisie en lede van Suiderkruis Sekuriteit gekry en in hegtenis geneem. Hy het glo ’n vriend gehad wat op die dak gewag het. Dié kalant het egter daarin geslaag om weg te kom. Die verdagte sou gister op ’n aanklag van huisbraak met die opset om te steel in die hof verskyn. Hy is egter in die skoorsteen deur die polisie gevind toe hy nie kon uitkruip nie. Hy het borgtog van R300 gekry en verskyn weer op 15 Junie in die hof.