JAY-Z het sy ondersteuning vir die Black Lives Matter-beweging op ’n baie unieke manier gewys. Die rapper se maatskappy Roc Nation het volblad spreads­ in Amerikaanse koerante gekoop om die nalatenskap van George Floyd te eer. Floyd het onlangs gesterf weens polisiebrutaliteit. Die vier bloues wat betrokke was, is almal aangekeer en aangekla. Die dood van die 46-jarige maak inwoners van Amerika warm onder die kraag en baie inwoners insluitend celebs het in die strate van Amerika hieroor betoog. Billboard.com berig dat daar ’n powerful quote van Dr. Martin Luther King Jr. – van ’n speech wat hy in Selma, Alabama in 1965 gelewer het – op die spread is. In dié toespraak het die menseregteleier gepraat oor hoe belangrik dit is om op te staan teen verdrukking – al beteken dit dat jy jou lewe in die proses verloor. Onder aan die spread is Jay-Z se handtekening, asook die handtekeninge van families wat seuns verloor het weens polisiebrutaliteit.