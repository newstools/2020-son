POLITIEKE partye in die Oos-Kaap het uitgevaar oor voorgestelde tariefverhogings van die leierskorps in die Nelson Mandelabaai. Die plan is ’n 30,3% rates increase oor die volgende drie jaar. Nqaba Bhanga, DA-leier in die Oos-Kaap, sê dít alles terwyl verbruikers onder groot finansiële druk is weens die corona-virus outbreak en die daaropvolgende lockdown. Met betrekking tot die voorgestelde rates, sê Bhanga inwoners gaan in die 2020-’21-boekjaar naastenby dubbel die huidige inflasiekoers betaal. Dít, sê Bhanga, kan lei tot ’n katastrofiese ekonomiese ineenstorting in ’n tyd waarin die ekonomie reeds uitgehaal word deur die Covid-19-pandemie. Die munisipaliteit stel die volgende tariefverhogings voor in die 2020-’21 ontwerpbegroting: Bhanga sê hierdie onrealistiese rates en tariefverhogings maak ’n bespotting van die ekonomiese verligtingsplan deur die provinsiale en sentrale regering om die ekonomiese impak van die Covid-19-pandemie te verlig. ’n Voorstel vir die rates increase vir die volgende twee jaar is 9,5% in die 2021-’22-boekjaar en 9,6% in die 2022-’23-boekaar. Mongamele Bobani – UDM-leier in die Oos-Kaap – sê sy party steun glad nie die begroting nie, want dit gaan inwoners net meer squeeze. Hy sê weens die corona-virus en die lockdown moet geen verhoging op enige rates in die volgende drie boekjare plaasvind nie omdat die virus nog vir ’n lang tyd hier sal wees. Volgens Bobani suffer die inwoners klaar onder die virus­. Hy stel voor dat alle rates en skuld van inwoners afgeskryf word en dan moet die metro ’n vars begin maak. Volgens hom is dit moeilik vir inwoners om die debts te betaal, asook die rente wat besig is om die hoogte in te skiet. Hy sê die metro gaan nooit daardie tipe geld uit die inwoners kry nie. Marlon Daniels, burgemeesterskomiteelid vir ekonomiese ontwikkeling, toerisme en landbou, asook nasionale voorsitter van die Patriotic Alliance (PA), sê sy party gaan ook nie die verhoging steun nie. Daniels sê nou met Covid-19 is daar baie mense wat nie werk het nie. Hy vra: “Ek wil weet wat het hulle in hul pyp gesit toe hulle daai besluit geneem het dat die tariffs opgestoot moet word?” Hy sê as hulle enige common sense gehad het, sou die Metro­ nie nou met die tariefverhogings voortgaan nie. Volgens Daniels was dit nodig dat tariewe opgestoot moet word, want die munisipaliteit is ’n besigheid op sy eie, maar Nelson Mandelabaai het die hoogste werkloosheidsyfer van enige metro­ in die land. Hy sê inaggenome Covid-19 se lockdown waar mense nie gaan werk het nie, is die lááste ding wat nou gedoen kan word om mense met tariewe te slaan wat hul sak straf. Volgens hom gaan mense nou meer moet betaal vir water, maar die waterlekkasies in die metro word nie herstel nie. Daniels sê die mense van die noordelike areas struggle. Hy sê hy gaan lobby vir die Northerns se bruin mense om te sê hulle gaan nie ’n sent meer betaal as wat hulle tans betaal nie. “As mense nie eens brood kan koop nie, waar moet hulle geld kry om increases te betaal?” wil Daniels weet. “Kyk hoe morsig is ons plekke. “Kyk hoe lek ons waters. Kyk hoe loop die strontwater in ons gebiede. So, vir wat moet jy betaal?” Volgens Daniels moet die mense betaal wanneer hulle baat vind, en dié mense, sê hy, gaan nie baat vind nie. Luyolo Nqakula, die ANC se streeksekretaris, sê die party wil verligting bring aan inwoners van die metro en dis hoekom die party tariefverligting voorgestel het. Hy sê wat die tariefverhogings betref, probeer die party om die omvang van die voorgestelde increase in ag te neem. Dít sodat daar ’n balans kan wees tussen die belange van die stad en dié van die inwoners.