DR. Nkosazana Dlamini-Zuma (NDZ) het gister opdrag gegee dat Xolile Nqatha binne sewe dae terugvoer gee oor die Nelson Mandelabaai-munisipaliteit se gesloer met die aanstel van ’n permanente uitvoerende mayor. Die opdrag volg nadat Nqaba Bhanga, DA-leier in die Oos-Kaap, op 20 Mei aan Dlamini-Zuma geskryf en gevra het dat sy by die situasie moet ingryp. Dlamini-Zuma het ook aan Bhanga geskryf en bevestig dat sy die saak vir dringende nadere ondersoek na Nqatha verwys het. Die minister het ook aan Bhanga gesê sy sal terugvoer gee sodra sy ’n gedetailleerde verslag van Nqatha ontvang het. Sy het Nqatha opdrag gegee om ’n verslag op te stel waarin hy ’n duidelike time frame gee vir wanneer ’n mayor verkies sal word. Hy moet ook sê watter maatreëls gevolg sal word om te verseker dat die verkiesing binne die voorskrifte van die Covid-19-regulasies plaasvind. Dlamini-Zuma het ook opdrag gegee dat Nqatha terugvoer gee oor watter voorvereistes in plek gestel sal word vir raadslede om in die geheim te stem indien daar net een kandidaat vir die posisie van mayor is. Die munisipaliteit is reeds sedert Desember sonder ’n mayor nadat Mongameli Bobani van die UDM deur middel van ’n suksesvolle mosie van wantroue uit die pos verwyder is. In Bhanga se brief aan die minister verwys hy na die Municipal Structures Amendment Act en die Nelson Mandelabaai-munisipaliteit se reëls en regulasies. Dit dui aan dat ’n mayor by die eerste raadsvergadering ná die verwydering van die vorige burgemeester verkies moet word. Bhanga het ook benadruk dat die majority raadslede by twee geleenthede ’n petisie aan die speaker, Buyelwa Mafaya, oorhandig het. Daarin is versoek dat ’n spesiale vergadering gehou word om onder andere ’n permanente burgemeester te verkies. Gister het die DA, ACDP, Cope en die UDM weer ’n petisie aan die speaker oorhandig. Dié petisie is deur 61 van die 120 lede van die munisipale raad onderteken. In die petisie word ook versoek dat ’n munisipale hoofsweep by die spesiale vergadering verkies word. Gift Ngqondi, kommunikasiehoof van die ANC in die Oos-Kaap, sê die provinsiale regering – in dié geval die LUR van CoGTA – moet ingryp by die Nelson Mandelabaai-munisipaliteit.