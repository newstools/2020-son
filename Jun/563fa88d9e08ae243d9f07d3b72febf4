AL wat hy wou doen is ook die drive-thru gebruik maar is geweier om dit met sy perdekar te doen. 'n Erg-ontstelde Ian Bell (55) het verlede week tot by die kioskvenster beweeg toe ’n bestuurder uit kom en sê hy sal moet aanbeweeg want dit is ongesond en onveilig vir die ander kliënte. Bell sê hy verstaan nie, sy perd Jon Jon is soos goud. Op foto's staan Bell en Jon Jon, 'n sewejarige Ierse Cob buite die KFC-eetplek in Carlisle in Cumbria. "Ek het agter 'n paar karre in die ry gestaan en was op die punt om 'n bucket te bestel, toe die bestuurder skielik uitkom en sê ek kan nie deur gaan nie." Bell moes op die ou end maar na McDonald's vir 'n Big Mac gaan. "Niemand het daar iets gesê nie, hulle het net my kos bedien." Die KFC-franchise verdedig die bestuur se besluit in 'n verklaring en beklemtoon dat die veiligheid van gaste belangrik is. Metro.co.uk haal die KFC woordvoer aan wie sê: "Hold your horses. Ons wil nie probleme begin nie. "Ons is jammer vir die ervaring van Ian en Jon Jon, maar die veiligheid van gaste is belangrik en ons kan nie perdekarre in ons drive-thru toelaat nie."