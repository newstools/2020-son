PINK het uitgevaar teen ondersteuners van pres. Donald Trump van Amerika. Die 40-jarige sangeres het in ’n video op Twitter gesê Trump se followers verstaan nie “die betekenis van patriotisme” nie. “Hoe kan enige iemand wat homself ’n patriot of ’n Amerikaner noem, iemand wil herkies wat nie lei nie, wat nie respek het nie en nie eens die helfte van die land verteenwoordig nie?” Sy het aan Trump se Republikeinse fans gesê: “Dit is nie Amerika nie, dis júl Amerika.” In die video het die ma van twee ’n kep op en sy dra geen grimering nie. Sy het ook mense bygekom wat nie van haar hou nie en aanmerkings maak oor haar voorkoms (iemand het haar ’n dude genoem!). “Jy sien, dis altyd ignorant mense wat niks intelligents kan sê nie. Het jy al gesien hoe beïnvloedbaar die dom mense is? Dis lagwekkend.” – Daily Mail