MET nuwe spelers van gehalte op pad na Chelsea vir volgende seisoen, beplan die Blues om huis skoon te maak en nie minder nie as ses van sy hui­dige spelers te pos. Frank Lampard, bestuurder, het reeds die dienste van Marokko se Hakim Ziyech van Ajax Amsterdam bekom, terwyl Timo Werner ook Stamford Bridge gekies het as sy nuwe tuiste vir volgende seisoen se sokkeraksie. En met ander gehaltespelers soos Ben Chilwell en Kai Havertz op Lampard se inkopielys, het dié Chelsea-legende die groen lig gekry om sy huidige spelers – soos Tiemoue Bakayoko, Emerson Palmieri, Davide Zappacosta, Danny Drinkwater, Michy Batshuayi en Victor Moses – die deur te wys. Zappacosta, Moses, Drinkwater en Bakayoko is hierdie seisoen almal reeds uitgeleen, terwyl Palmieri en Bat­shuayi tot dusver onder Lampard diens gedoen het as back-up spelers. Intussen sal Lampard ook gou moet besluit oor die toekoms van sy Brasiliaanse ster Wil­lian en die Spanjaard Pedro. Dít volg omdat die hervatting van die Premierliga-seisoen ná die Covid-19-hiatus saamval met die transfer window. Die tyd loop nou vinnig uit vir Lampard om die perfekte duo te kry wat belangrik kan wees in die Blues se aanslag op ’n goeie Champions League-posisie. – AP