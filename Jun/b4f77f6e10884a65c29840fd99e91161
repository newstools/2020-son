MET net nege dae oor voor die terugkeer van Formule 1, het Sebastian Vettel Dinsdag vir die eerste keer die motor begin toets nadat die span bevestig het hy sal nie volgende seisoen weer vir Ferrari ry nie. Vettel en sy F1-teenstanders is weer in aksie in Oostenryk. Dié viermalige kampioen het Ferrari se 2018-renmotor, die SF71-H, getoets, gevolg deur die Mercedes- en Renault-span het hul karre van 2018. Vettel, wat aan die einde van die seisoen deur Carlos Sainz vervang sal word, het amper ’n hele Grand Prix voltooi in die toets voordat hy die kar aan Charles­ Leclerc, sy huidige spanmaat, oorhandig het. Ferrari sê die rit was om die omstandighede te toets waarin hy in die eerste Grand Prix in Oostenryk sal meeding met die res van die spanne – spanne wat met maskers werk en sosiale distansiëring-reëls in die garage volg. “Sebastian en Charles het dieselfde gedoen toe hulle tydens die middagete sitplekke in die SF71-H geruil het,” sê Ferrari in ’n verklaring. Die uitstappie vir Ferrari is besonders vanweë die ligging van die Mugello-renbaan, wat ’n sterk aanspraakmaker is op die 2020-kalender. Dié renbaan in Toskane word deur Ferrari besit en kan moontlik ’n tweede Italiaanse ronde aanbied. “Ek was bly om terug te wees in die kajuit ná die lang break wat ons gehad het,” sê Vettel. “Ek was ook baie bly om uiteindelik ál die ander span­lede te sien. ’n Volle sewe maande ná die einde van die 2019-veldtog is Formule 1 van 3 tot 5 Julie terug in Spielberg, Oostenryk. Tot dusver is agt somer­wedrenne op ses plekke in Europa bekend gemaak. ’n Verdere skedule, wat strek tot Desember, sal binnekort bevestig word.