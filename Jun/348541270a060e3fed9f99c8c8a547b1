RICARDO Metler, lyfwag van Ace Magashule, die voormalige premier van die Vrystaat, het Woensdag vlugtig in die Bloemfonteinse landdroshof verskyn. Dít was in verband met ’n Pierneef-skildery wat uit die premier se kantoor gesteel is. News24 berig kaptein Lloyd Ramovha van die Valke het gesê Metler se saak is uitgestel tot 26 Oktober vir pleit- en verhoordoeleindes. Die skildery, wat R8 miljoen werd is, is in 2018 uit Magashule se kantoor verwyder.