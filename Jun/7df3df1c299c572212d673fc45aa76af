’N ONGEWONE bril wat glo byna 300 jaar oud is, is in Nieu-Seeland van die ashoop gered en aanlyn vir duisende dollars verkoop. The Tip Shop, ’n winkel wat deur Wellington se stadsraad gerun word vir artikels wat in ’n landfill sou beland, sê hy het dié bril in die styl bekend as Martin’s Margins op die veiling-site TradeMe gelys. Die oogkundige Benjamin Martin het dié tipe bril in 1756 ontwerp, berig UPI. ’n Wilde bieëry het die prys Sondagaand opgestoot tot NZ$8 150 (sowat R90 000). Aaron Smylie het dit opgeraap om hom aan sy oorlede vriendin te herinner.