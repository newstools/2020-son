DIE polisie het twee verdagtes in hegtenis geneem wat met twee huisrowe verbind word. Die voorvalle het Woensdag 01:00 plaasgevind. Die twee klaers – albei 38 jaar oud – is security guards wat werk vir ’n masjineriemaatskappy by die Arlington-stortingsterrein. Kol. Priscilla Naidu, ’n polisiewoordvoerder, sê die nag van die voorval was een van die klaers besig om te slaap, toe hy hoor hoe iemand sy deur ooptrap. Twee vuil varke het die vertrek binnegestorm en hom met messe gedreig. Verder het hulle aangedring op geld en sy selfoon. Terwyl hy probeer het om uit sy bed te klim, het een van die varke hom aan die regterkant van sy bolip en linkerarm gesteek. Die luisgatte het toe sy selfoon en kontant gesteel. Volgens Naidu het die booswigte toe nóg ’n kamerdeur oopgetrap. Dié man het uit die bed gespring en na die deur gehardloop. Een van die gemorste het hom toe probeer steek. Die slagoffer kon egter daarin slaag om uit die kamer te hardloop. Naidu sê omstreeks 18:00 dieselfde dag het lede van die Walmer-polisie se misdaadvoorkomingseenheid ’n 28-jarige verdagte gearresteer. Die gesteelde selfoon is ook teruggevind. Sy sê die ander dief – ook 28 jaar oud – is kort hierna in die Walmer- informele nedersetting in hegtenis geneem. Volgens Naidu word albei verdagtes verbind met die huisroof- en poging-tot-huisroofsake. Sy sê die polisie ondersoek ook nou moontlike links met ander huisroof­sake in dieselfde omgewing. Genl.maj. Thembisile Patekile, gebiedsbevelvoerder van die Mountweg-polisie, het die lede vir hul werk geloof. Kapt. Sandra Janse van Rensburg, polisiewoordvoerder, sê Dinsdag omstreeks 23:20 was die sekuriteitswag (45) aan diens op ’n site in Forest Hill toe sowat ’n dosyn verdagtes toegang tot die yard verkry het deur ’n gat in ’n heining te sny. Sy sê die slagoffer, wat in daardie stadium in ’n trok was, is uit die trok getrek en vasgebind. Sowat 15 20F-houers is toe met diesel gevul. Hulle het dit gesiphon van ’n tenk en twee trokke op die site. Die security guard se selfoon is natuurlik ook gesteel. Voordat die boosdoeners op die vlug geslaan het, het hulle die slagoffer losgemaak en te voet laat spaander. Die wag het toe ’n plaas­like sekerheidsmaatskappy verwittig deur die panic button te druk. Die geskatte waarde van die diesel is sowat R10 000. Enige iemand wat die polisie met inligting oor dié voorval kan help, kan die speurders by die Humewood-polisiestasie bel by 041 504 5018/19/20 of hul naaste polisiestasie. Anders kan hulle die Stop Misdaad-nommer skakel by 086 001 0111. Alle inligting is natuurlik streng vertroulik en inbellers het die reg om anoniem te bly.