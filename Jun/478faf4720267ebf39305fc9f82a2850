A NEE A! Julle kan mos nie sê Cardi B photoshop haar foto’s sodat haar kurwes meer aanloklik lyk nie. Die Amerikaanse rapper is glad nie gelukkig met mense wat sê sy dokter haar foto’s nie en sy het sommer ’n video op haar sosiale media geplaas waarin sy vir almal wys dat dit regtig haar eie kurwes is. In die video paradeer die mammie van een in ’n piepklein Louis Vuitton-bikini met ’n massiewe Louis Vuitton-handsak. Ek sweer die materiaal waarvan daai sak gemaak is, is drie keer so groot soos daai materiaal waarvan die bikini gemaak is. Maar dis nie nou die punt nie ... Die rapper skel kliphard (soos gewoonlik): “Ek moes die video post, want ek het gesien daar is haters wat sê ek het my spicy foto gedokter. “Nou moet ek vir julle my lyf wys. Ek weet ek het gewig aangesit. Want ek moes seker gemaak het dat my dye by my ass pas.” Sy het toe verder gegrap dat sy tydens die video haar maag moes intrek oor sy baie geëet het en wys toe hoe haar maag lyk as sy dit nie intrek nie. “Maar dit maak nie saak nie, ’n b*tch het geld vir liposuction,” het die vrou van Offset die trolls ingesê. Die sogenaamde gedokterde foto wat Cardi gepost het – waar sy weer ’n byna onsigbare bikini aan het – is waarin sy haar tatoe afshow. Sy het mos gespog dat sy die groot pou-tatoe op haar boude laat oordoen het. Oukei, Cardi, ons glo jy het nie die pic gedokter nie, maar ons vergeet nie dat jy onder die mes gegaan het vir dié lyf nie ...