AS JP Smith bewyse het dat die inmates wat onlangs op parool vrygelaat is, betrokke is in bendeskietery moet hy daardie bewyse nader bring. So het die Wes-Kaapse streekskommissaris van die departement van korrektiewe dienste, Delekile Klaas, Maandag vir Smith in ‘n persverklaring uitgenooi. Smith is die Stad Kaapstad se mayco-lid van veiligheid en sekuriteit. Die uitnodiging kom nadat Smith verlede week na bewering die vrylating van 19 000 parolees as ‘n moontlike rede vir die skielike spike in bendeverwante skiet voorvalle gelys het. Klaas het die stelling verwerp. “Smith het die stellings gemaak sonder dat hy enige bewyse het. Dit is onverantwoordelik en ver van die waarheid af.” Klaas sê die oortreders wat vrygelaat is as deel van hul manier om Covid-19 te bestry, is almal lae-risiko misdadigers. Hy voeg by teen 10 Junie is net 477 oortreders  in die Wes-Kaap vrygelaat. “Dit is ook belangrik om te onthou dat die oortreders steeds hul vonnisse uitdien en dus nog gemonitor word.” Klaas sê verder: “Ons wil graag hê Smith moet 'n konstruktiewe rol speel in die stryd teen misdaad en bendebedrywighede, pleks van net vir die aansien.” Smith kap terug dat die getalle inmates wat reeds vrygelaat is, volgens die departement van korrektiewe dienste, verskil van die hoeveelheid wat voorheen oorgedra is. "Daar is herhaaldelik gesê 6000 prisoners is vrygelaat. "Die DKD mislei die mense met die nuwe syfers. En dit is glad nie vir aansien, maar om die publiek in kennis te stel oor hoekom gemeenskappe in bloedbaddens verander het. "Verantwoordelikheid is belangrik om meer disasters te keer."