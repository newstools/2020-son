OUDTSHOORN. – ’n Tanzaniër wat in Beaufort-Wes woon en met amper R90 000 se tik in sy besit betrap is, is in die streekhof vir 15 jaar tronk toe gepos. Pedro Mguile (43) het onskuldig gepleit op die aanklag van die handel in dwelms, maar skuld erken op die alternatiewe klag van dwelmbesit. Hy is op 29 Mei 2019 in Rosebank gearresteer met drie sakke tik met ’n straatwaarde van R88 887. Die staatsaanklaer Hyron Goulding het die hof versoek om ’n swaar vonnis op te lê. Streeklanddros Ntsoki Moni het benewens die dwelmklag bevind dat Mguile immigrasiewetgewing oortree het omdat hy nie dokumente vir sy verblyf in die land kon toon nie.