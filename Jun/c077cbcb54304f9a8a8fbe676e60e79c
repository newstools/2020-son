SUID-AFRIKA kort 'n meer effektiewe strafregstelsel om die plaag van geslagsgebasseerde geweld aan te pak. Dit is die mening van die minister van justisie, Ronald Lamola. Sy opmerkings kom kort nadat pres. Cyril Ramaphosa die versekering gegee het dat die regstelsel meer gefokus sal wees op geslagsgebasseerde voorvalle. Die afgelope paar weke was daar 'n toename van GBV-voorvalle. Tydens die vyfde Tsietsi Mashinini-gedenklesing het Lamola gesÃª: "Geregtigheid vir vroue moet tasbaar wees." Hy het ook genoem dat Ramaphosa se administrasie baie van die beginsels van die strafregstelsel gaan herdefinieer. "Ons sal die Thutuzela-sorgsentrums versterk om samewerking tussen regeringsvlakke te verseker. "Die onmiddelike en besondere belang is beter samewerking tussen die polisie en departement van justisie."