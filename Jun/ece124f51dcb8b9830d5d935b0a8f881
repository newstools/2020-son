ALBERT Fritz, minister van gemeenskapsveiligheid, het die skietery waarin ’n tweejarige seuntjie dood is, veroordeel. Moegammat Johnson (32) en sy tweejarige seuntjie, Zhizario, is Woensdagaand in Bonteheuwel geskiet. Zhizario is later in die hospitaal dood. Fritz het die polisie gevra om die skuldiges te vang. “Sedert die naweek was daar ’n spike in bende-skietery in Manenberg, Lentegeur, Bonteheuwel, Beacon Valley en Lavender Hill, om net ’n paar gebiede te noem. “Daar was etlike gevalle waar kinders deur die geweld geraak is. Geweld het meer geword sedert die lockdown na vlak 3 verskuif het. “Bendes vat advantage van die vlakke wat nou verminder word en dit veroorsaak havoc in die gemeenskappe. Hy het sy meegevoel aan die familie en vriende van Johnson uitgespreek.