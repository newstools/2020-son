VAN die land se bekendste musieksterre het kragte saamgesnoer met die Smile Foundation om glimlagte op baie se gesigte te sit. Dié organisasie wat kinders met gesig- en ander gebreke help om rekonstruktiewe chirurgie te kry, wil nou help om medici te voorsien van protective gear teen die corona-virus. Die Smile Foundation beplan ’n konsert in samewerking met Tixsa om geld in te samel om PPE aan medici te verskaf wat daagliks op die frontline is om die virus te beveg. Hedley Lewis, CEO van Smile Foundation, sê: Ons wil baie dankie aan Tixsa sê oor hulle met ons gepartner het vir dié belangrike veldtog, asook baie ander veldtogte, waar die lewens van Suid-Afrikaners bevorder word.” Lewis sê dié is ’n tyd waarin jou bydrae die grootste impak sal hê. Van die kunstenaars wat vir die eerste konsert gaan optree, is Dr. Pierre Nel, Alan Glass, Amanda Strydom, Anton Goosen, Chad Saaiman, Carlo & Mandy McFarlane, DieSiblings, Julie Dakers, Kunle Ayo, Lesley Williams, Qadasi & Maqhinga, Selim Valentino, Sky Dladla, SterlingEQ en Zahara. As jy die veldtog wil ondersteun, kan jy dié link volg: tickets.tixsa.co.za/event/helpthoseonthefrontline-concert-one. As jy PPE wil skenk of enige ander skenking wil maak, kontak Smile Foundation by smilefoundationsa.org of 083 651 4545 vir meer inligting.