GIFT of the Givers het die nood gesien om kospakkies aan die Grahamstown Brumbies-rugbyklub te skenk. Dít nadat die Brum­bies hulle om hulp genader het. Gift of the Givers weet van die Brumbies se goeie werk met die uplifting van die jong mense in minderbevoorregte gebiede en het besluit om die klub met kospakkies te ondersteun. Die Brumbies is bekend vir sy jong spelers en dat baie van hulle werkloos is. Die werklose spelers en hul familielede wat ook werkloos is, was baie verheug en excited met die Brumbies se gebaar. Die Covid-19-pandemie het baie van die klub se spelers en families getref en dis waarom die klub uitgereik het na hulle. Die Brumbies het groot planne gehad vir hul 20ste bestaansjaarviering, maar weens die Covid-19-pandemie kon hulle nie hul planne uitvoer nie. Die Brumbies-president, Tyron Goliath, sê een van hul beste planne was om hul spelers en gemeenskapslede aan die hand te vat in dié moeilike tyd. Goliath sê: “Dié pandemie kon nie op ’n beter tyd gekom het nie, hoewel ons planne vir ’n 20ste bestaansjaar daarmee heen is. “Ons kon in ons celebrations nie net fokus op die gemeenskap nie, maar ook op die spel. “Ons is baie dankbaar teenoor Gift of the Givers vir sy hulp en ondersteuning in dié moeilike tyd en ons sien daarna uit om nog meer vir ons spelers en gemeenskap te doen in dié tyd.”