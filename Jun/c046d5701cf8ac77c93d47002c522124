DIE plaaslike ontwerper Rich Mnisi laat die Suid-Afrikaanse vlag hoog wapper! Dié talentvolle mode-inspirasie pryk in die Britse Vogue. Hy word beskou as een van sewe inspirerende mode-brands in Afrika waarvoor mense moet uitkyk. Die tydskrif beskryf Rich se unieke ontwerpe as ’n samesmelting van patterns, prints en verskillende teksture wat stories van die Afrika-herkoms verken en vier. Ek weet nie of julle die ontwerper se nuutste Azania Lounge­wear-reeks gesien het nie. Ek het dit op Instagram onder oë gehad. Ek’s mal daaroor. Die reeks sluit luxurious polo necks en serpe in. Toe ek dit sien, was ek onmiddellik verlief daarop en het gewens dat die pragtige kledingstukke binne my prysklas was ... Die ander SA handelsmerk wat ook die lys gehaal het, is die gewilde plaaslike  brand Maxhosa deur Laduma.