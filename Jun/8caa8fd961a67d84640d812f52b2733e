MICHAEL Cheika word verbind met die vakante pos as hoofafrigter by Gloucester. Die voormalige coach van die Wallabies is sonder werk nadat hy laas jaar ná die World Cup die job as hoofafrigter van Australië verlaat het. Die 53-jarige miljoenêr is ook geteiken deur die Franse Top 14-klub Montpellier sowel as die Leicester Tigers. Die Tigers het verkies om Geordan Murphy tot direkteur van rugby te bevorder en Steve Borthwick as hoofafrigter in te neem, terwyl Mohed Altrad verkies het om sy top-pos aan die Gloucester-legende Philippe Saint-André te gee. Gloucester het blykbaar die afgelope week met kandidate onderhoude gevoer. Meer as een bron het aan The Rugby Paper (TRP) gesê Cheika was een van hulle. Cheika was in 2009 as hoofafrigter van Leinster ’n Champions Cup-wenner. Hy het ná sy vertrek by die Wallabies verduidelik hoe graag hy nog bekers wil wen. Cheika, wat in die NRL as konsultant met die Sydney Roosters saamgewerk het, het gesê: “Is ek uiteindelik tevrede? Nee. “Ek wou ’n Bledisloe Cup en die World Cup gewen het, maar ek kon dit nie doen nie.” Dit sou ’n aansienlike verandering van rigting wees vir Gloucester, wat vermoedelik op soek was na ’n binnelandse of selfs interne aanstelling. Intussen verstaan ??TRP dat die Gloucester-slot Franco Mostert besig is met ’n skuif na die Topliga in Japan. Mostert het in 2018 na West Country verhuis. Hy word ’n ooreenkoms van vier jaar aangebied om sy landgenoot RG Snyman by die Honda Heat te vervang. Gloucester het nie in sy pad gestaan ??nie.