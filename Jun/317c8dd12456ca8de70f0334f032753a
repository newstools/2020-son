RÚBEN Neves van Wolves speel dalk eersdaags sy sokker in die Engelse Premierliga saam met Tottenham Hotspur. Dié 23-jarige speler is na bewering een van José Mourinho (manager) se groot targets in die komende transfer window. Mourinho wil sy Spurs-span versterk nadat dié Londense klub kwaai agteruitgeboer het sedert verlede seisoen. ’n Bietjie meer as ’n jaar gelede het Spurs in die eindstryd van die Champions League gespeel. Dié seisoen gaan hulle klaarblyklik nie eens onder die voorste vier spanne in die liga klaarmaak nie. Neves, afkomstig van Portugal, word deur Mourinho beskou as die regte man om Spurs se gesukkel in die middelveld op te los. Daar is klaar sterk bespiegeling dat Tanguy Ndombele die Spurs gaan verlaat. Dít net ’n jaar nadat hy dié klub gejoin het. Neves se kontrak met Wolves eindig egter eers in 2023. Dit gaan dus interessant wees om te sien of hulle een van hul sterspelers aan Spurs gaan verkoop en teen watter prys. Manchester United het ook vroeër in die jaar in Neves se dienste belang gestel, maar hy het toe eerder besluit om Bruno Fernandes aan te koop.