FRANK Lampard, Chelsea se coach, is bewus van sy span se wankelrige defence voor vandag se stryd teen die sterbelaaide Manchester City. Die Blues moes in hul vorige stryd teen Aston Villa eers ’n agterstand van 0-1 uitwis om uiteindelik met 2-1 te seëvier. Lampard weet dat ’n groter uitdaging hom vandag in die gesig staar op Stamford Bridge teen Pep Guardiola se elftal. Dis juis waarom Lampard aangedui het hy gaan vandag straks ’n aangepaste span teen die Cityzens op die veld stoot. Die Chelsea-legende het ook geskimp dat hy dalk nog sy formasie kan verander om te verseker dat hulle nie sagte doele inlek nie. “Dit gaan beslis ’n span met ’n verskil wees vir City,” verduidelik Lampard. “Dit sal ’n span wees wat vir lang periodes in besit van die bal wil wees. “ ’n Groot deel van ons game sal ook wees om City te press en ver op in die veld te speel. “Ons wil ook teen City aggressiewer wees en hard werk om die bal terug te wen as ons die balbesit verloor. “Dit is waarom ons ander spelers, opsies en selfs formasies bekyk,” aldus Lampard Lampard sal waarskynlik ’n speler soos Reece James inspan pleks van Marcos Alonso, wat kan sukkel om City se spoedige vleuels te tem. Ook sal Lampard waarskynlik op Kurt Zouma se nommer druk om sy defence rotsvaster te maak, aangesien Antonio Rüdiger nog nie op volle vaart is nie. Die stryd begin 21:15. –Sportredaksie