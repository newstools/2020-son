’N MAN (28) is 42 jaar tronkstraf opgelê vir verskeie klagte waaronder ontvoering en poging tot moord. Die beskuldigde, Zukisa Sibango, is in die Atlantis-streekhof gevonnis tot 10 jaar vir twee aanklagte van poging tot moord, 20 jaar direkte tronkstraf vir roof met verswarende omstandighede, 5 jaar vir ontvoering en 7 jaar vir die onwettige besit van ’n vuurwapen en ammunisie. Eric Ntabazalila, woordvoerder vir die Nasionale Vervolgingsgesag (NVG), sê die hof het gelas dat al die ander vonnisse gelyklopend met die vonnis vir die roof met verswarende omstandighede loop. “Dit beteken dat hy tot ’n effektiewe gevangenisstraf van 20 jaar gevonnis is,” verduidelik Ntabazalila. Luidens die NVG se verklaring was Sibango al ’n paar keer vantevore haaks met die law. Trouens, hy dien tans lewenslange tronkstraf uit ná sy vonnisoplegging vir roof met verswarende omstandighede en moord in Mthatha. “As gevolg hiervan het die Atlantis-streekhof gelas dat hierdie vonnis gelyktydig loop met die lewenslange gevangenisstraf wat hy uitdien.” Hy sê die NVG verwelkom die vonnis, want dit is in lyn met die erns van die misdaad. Die vonnis volg op die beskuldigde se besluit om ’n pleit­ooreenkoms met die staat aan te gaan. Sibango het erken dat hy en drie ander mans, onder wie sy oom, op 11 April 2017 uit Nyanga gery het na Dunoon en later na Melkbosstrand. Hulle was bewus van ’n trok wat gekweekte perlemoen van Jacobsbaai na die Kaapstad Internasionale Lughawe vervoer en wat deur ’n sekuriteitsvoertuig vergesel word. Een van die vier rowers in hul voertuig het skote op die sekuriteitsvoertuig afgevuur en dit tot stilstand gedwing. Daarna het een van die passasiers van hul voertuig op die trok geskiet totdat dié ook moes stilhou. Hulle het die bestuurder daarna gedwing om die vragmotor te bestuur en hom later in die kattebak van die sekuriteitsvoertuig gedwing. Die beskuldigdes het die vragmotor toe verder bestuur en hulle is toe terug na Dunoon. Nadat hulle die vragmotor leeggemaak het, het hulle die bestuurder afgelaai. Hulle het toe ’n koper vir die vrag gekry en die proceeds van die verkope onder mekaar verdeel. Sibango se DNS en vingerafdrukke is gevind in die cabin van die vragmotor wat hulle gekaap het, en hy is só met die misdade verbind. Sibango se oom en nog ’n verdagte is intussen dood, terwyl die ander beskuldigde onbekend is.