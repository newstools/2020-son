'N 54-JARIGE man, wie sy ma as vermis aangemeld het, is gearresteer nadat haar lyk in 'n drom gevul met sement gevind is. Volgens die polisie het die man sy ma Donderdag by die Brakpan-polisiestasie as vermis aangemeld. Kapt. Pearl van Staad, 'n polisiewoordvoerder, sÃª die polisie het 'n wenk ontvang oor die man wie verdag optree. "Die polisie is na sy huis, waar hulle hom met hul aankoms buite gekry het. Tydens ondervraging het hy gebied dat hy sy ma, dieselfde dag wat hy haar as vermis aangemeld het, met 'n kussing versmoor het terwyl sy geslaap het. "Hy het toe die sement in 'n drom buite die huis gemeng en haar lewelose liggaam daarin forseer." Nadat die drom oopgesny is, is die ligaam van die 80-jarige daarin gekry. Die man is van moord aangekla en verskyn binnekort in die landdroshof op Brakpan.