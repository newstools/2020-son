MIKE Tyson wou Kevin McBride se tepel afbyt in die Amerikaner se laaste geveg as ’n beroepsbokser. Tyson se loopbaan is in 2005 beëindig toe hy in die sesde ronde van sy geveg die handdoek ingegooi het. McBride het oor sy oorwinning oor Tyson aan die Daily Mailgesê: “Ek kan dit tot vandag toe onthou – hoe hard hy my in die sesde ronde geslaan het. “Dit was asof leprechauns dromme in my kop gespeel het. Ek het instinktief gewonder: ‘Is dit al wat jy het? Jy is in die moeilikheid.’ En dit is toe hy probeer verskillende dinge doen. “Eers het hy my linkerarm vasgehou en dit probeer breek. “Hy wou toe my tepel byt. Goddank hy het sy mondskerm ingehad, anders was ek vandag die Ier met een tepel.” ’n Mismoedige en lustelose Tyson het toe die handdoek ingegooi, met McBride wat ’n Cinderella-verhaal in sy boksloopbaan voltooi het. Die Ier het verduidelik hy het gewen omdat hy Tyson se eie voorbereidingstaktiek van vroeër in die Amerikaner se loopbaan teen hom gebruik het. Hy het hipnose gebruik en ’n movie gaan kyk om hom te inspireer. McBride het onthul: “Hulle het daai movie Cinderella Man uitgebring oor die bokser wat niemand ’n kans gegee het nie.” – Sportredaksie