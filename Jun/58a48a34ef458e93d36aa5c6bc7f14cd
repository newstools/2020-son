'N FAKE veiligheid- en- gesondhiedsinspekteur het hom lelik vasgeloop toe hy sy luck by 'n besigheid in Arnoldstraat in die Strand wou try. Die 41-jarige man het na bewering Dinsdag van winkel tot winkel gegaan en soos 'n wafferse inspekteur die plekke deursoek. By die betrokke winkel het hy glo die mense gewaarsku dat hy hulle 'n fine van R30 000 sal gee of die winkel sal laat toemaak. Alternatief kon hulle 'n bribe van R3000 in kontant betaal om sy mond stil te maak. Kapt. FC van Wyk, ‘n polisiewoordvoerder, het  die voorval bevestig. "Luidens berigte was die man in besit van vervalste gesondheidsinspekteur dokumente. Die sertikfikaat het sy foto opgehad maar die dokumente was in iemand anders se naam. Hy is aangekla van bedrog en is op waarskuwing vrygelaat.” Die ondersoek duur voort en die man sal in Oktober weer in die landdroshof in die Strand verskyn.