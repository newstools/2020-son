DIT neuk maar met die manne met die nuwe afro’s, vroue met die grys wat begin wys en die bosbaarde in die Suid-Kaap. En dít omdat barbers en hairdressers in vlak 3 van die lockdown steeds nie mag oopmaak nie. Die ekonoom Ulrich Joubert sê die waarde van hierdie sektor moenie onderskat word nie. Dua Wastani, boss van die gewilde Dua Hair Salon in Ladismith se hoofstraat, sê: “Ons struggle nou al meer as twee maande. Ons het gesinne en family abroad wat van ons inkomste afhanklik is. “Ons struggle om die rent van die salon te betaal. “Dit sal in die ekonomie se belang wees as barbers en hairdressers kan oopmaak in vlak 3. Ons sal by die reëls hou as ons oopmaak.” Anthea Appollis, hairdresser in Bergsig, sê: “Die meisies steek nie meer uit nie. “Baie van hulle werk ook nie nou nie. Die regering sal ons nou moet oopmaak.” Willie “Noet” Opperman, wat ook hare sny, sê: “Ek sny maar vir die pot. Ek doen house calls net vir die mense in my woonbuurt. “Ek sanitise ook en dra my masker.” Vir Melanie Davids is dit ’n ramp: “Ek wens my hairdresser kan net my hare dye. “En knip. My image is moer toe met hierdie kop, daarom gaan ek maar dread.”