DIE Flamingo Park-perdewedrenbaan buite Kimberley het finaal die doodskoot gekry. Phumelela het in ’n verklaring bekend gemaak die baan word einde Julie finaal gesluit. ’n Paar maande gelede is aangekondig dat Flamingo Park weens sy finansiële posisie gesluit sal word, maar hy is kort daarna weer ’n reddingsboei gebied. Met perdewedrenne wat sedert Maart tot stilstand gekom het, was daar twyfel wanneer byeenkomste weer daar aangebied sal word. Met die huidige finansiële krisis weens die Covid-19-pandemie het Gold Circle bevestig hy sal Flamingo Park ná 2020 geen finansiële hulp kan bied nie. Daarom het Phumelela besluit om die hekke finaal te sluit en verskeie Flamingo Park-afrigters oorweeg dit nou om te verhuis. Dis egter nie die laaste kans vir July-hoopvolles nie, maar ’n oorwinning sal feitlik vir seker outomatiese toelating tot die July verseker. Die afrigter Justin Snaith hoop om sy stempel vroeg af te druk met Belgarion.