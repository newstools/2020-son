DIE Top-15 finaliste vir vanjaar se Mej. Suid-Afrika-kompetisie word vanaand op Instagram bekendgemaak. Sasha-Lee Olivier, die huidige Mej. Suid-Afrika, gaan die aankondiging doen. Stephanie Weil, uitvoerende hoof van die Mej. Suid-Afrika-organisasie, het ook bekendgemaak dat die publiek nou sal kan stem vir hul gunsteling semi-finaliste en bepaal wie na die volgende ronde deurdring. Weil, wat verheug is dat die top-15 op 'n virtuele platform aangekondig word, sÃª die eindronde van die kompetisie vind aan die einde van die jaar plaas. Stemming vir Mej. Suid-Afrika begin 25 Junie om 09:00 en sluit op 16 Julie om 23:00. Die Top 10 word einde Julie aangekondig. Diegene wat wil stem kan op die skakel click.