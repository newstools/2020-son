DIS nie asof bullets ook onder lockdown is nie. Twee mans is gister in die vroeë oggendure in die Baaise Northerns afgemaai. Kol. Priscilla Naidu, ’n polisiewoordvoerder, sê gister omstreeks 04:00 het drie mans in ’n karavaan in ’n yard in Jansenstraat in Greenfields gesit. Daar is toe skote op hulle afgevuur. Renaldo Burts (18) en Justin Bramwell (28) is noodlottig in die aanval gewond. Hulle is op die toneel dood. Die verdagtes is onbekend en die motief vir die voorval moet nog vasgestel word. ’n Moorddossier is aangelê. Volgens Naidu het een van hulle uitgeklim om ’n order in te sit, terwyl die ander drie slagoffers in die voertuig bly sit het. ’n Wit Datsun Go het die slagoffers toe van voor genader. Verskeie skote is toe op hulle afgevuur. Volgens Naidu het die drie mans uit die voertuig gespring en na veiligheid gehardloop. Twee persone – 35 en 28 jaar oud – is in die voorval gewond. Die slagoffers is voor die polisie se aankoms op die toneel hospitaal toe geneem. Naidu sê daar is groot skade aan die voertuig aangerig. Volgens haar ondersoek die polisie sake van poging tot moord.