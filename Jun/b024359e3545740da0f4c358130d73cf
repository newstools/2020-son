NEWCASTLE United se spandokter, Paul Catterson, verwag meer be­serings as gewoonlik wanneer die Premierliga oor twee weke hervat word ná die Covid-19-ontwrigting. Spelers is Engeland se top-flight het reeds in klein groepe teruggekeer na die oefenveld. Laas week is daar gestem dat volle-kontak-oefening hervat word. Die liga begin weer op 17 Junie. “Ons verwag meer beserings in hierdie tyd,” het Catterson gesê. “Die spelers draf tot dusver op treadmills en het die afgelope ag weke binnenshuis geoefen. Die oorgang is ’n ander stimulus vir die liggaam. “ ’n Paar jaar gelede was daar ’n NFL lockout met ’n groot ’n toename in Achilles-beserings, so ons kyk daarna. “Ons het spelers wat reeds gevra het vir ysbaddens ná die oefensessies, maar hulle kan nie op die oomblik nie. Ons kan net vir hulle ys gee om huis toe te vat. Dis soos 15 jaar gelede.” Ten spyte hiervan heers daar groot optimisme vanuit die liga se oogpunt nadat die jongste stel toetse g’n Covid-19-gevalle opgelewer het nie. In die vorige 3 rondes sedert die spelers na die oefenveld teruggekeer het, was daar 12 positiewe gevalle. “Ek is oortuig daarvan ons oefenvelde is nou een van die veiligste omgewings vir die spelers,” aldus Catterson. – AP