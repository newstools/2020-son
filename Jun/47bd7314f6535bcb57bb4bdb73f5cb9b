DIE Sama-benoemde Jarrad Ricketts gaan hierdie Sondag blink sterre op sy show, Lunchtime Live, hê. Dié week gaan Jarrad ’n nuwe spin op sy gewilde aanlyn sessie sit. Dié show noem hy Lunchtime Live: The Hope Edition. Ek het julle mos Sondag vertel dat die “Paradise”-sanger dié week die talentvolle pianis Michael Wilson-Trollip en die music directors van die Idols-kompetisie Kurt Herman en Tima Reece op die show gaan hê. Die komediant Carl Weber is ook genooi om op sy show te wees. Carl gaan ’n segment in die show kry waar hy jou gaan laat skaterlag met sy staaltjies. Jarrad het dié week aan ons bekend gemaak dat hy nog mense genooi het om deel te wees van Lunchtime Live: The Hope Edition. Die ander gaste is die uiters talentvolle Idols-wenner Heinz Winckler, die afgetrede krieketster JP Duminy, asook Natalie en Kyle Benjamin van die Love Jesus Network.