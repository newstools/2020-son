GEORGE-munisipaliteit het Maandag hul tweede amptenaar weens die corona-virus verloor. Stellenbosch-munisipaliteit het ook Sondag hul tweede amptenaar weens Covid-19 verloor. 'n Woordvoerder vir George-munisipaliteit, Chantel Edwards-Klose, sê die amptenaar was 43 jaar werksaam by die munisipaliteit. Sy noem die eerste munisipale-amptenaar wat weens die virus gesterf het is Donderdag 11 Junie aangemeld. Trevor Botha, munispale bestuurder van George, het ook sy innige meegevoel aan die familie, vriende en kollegas van die oorledenes betuig. Op haar beurt het Stellenbosch munisipale bestuurder, Geraldine Mettler, ook haar medelye aan die familie en kollegas van die munisipale amptenare in haar gebied betuig. Intussen sê Gesie van Deventer, burgemeester van Stellenbosch, die meeste munispale amptenare wie positief getoets het, het intussen herstel en is in goeie gesondheid.