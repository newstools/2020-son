MEER as 'n 100 mense is in die eerste week van vlak 3 van die nasionale inperking in die Wes-Kaap vermoor. Die dodetal het met meer as die helfte gestyg teenoor die laaste week van Mei wat toe nog vlak 4 was. Altesaam 53 moorde is toe aangemeld is. Die styging in die moordsyfer in die provinsie kan nie aan die wisseling van vlak 4 na vlak 3 toegeskryf word nie, sÃª Albert Fritz, die Wes-Kaapse minister van gemeenskapsveiligheid. "Onder die faktore wat kon bydra tot die toename kan insluit die hernude bendegeweld in van die gemeenskappe, asook die feit dat mense weer alkohol kan koop. "Onder vlak 3 is die regulasies om rond te beweeg ook effens verslap." Afgesien van die moorde was daar ook baie gevalle wat die aandag van die Wes-Kaapse nooddienste benodig het. Volgens Deanna Bessick, 'n woordvoerder van die EMS, het hulle verlede naweek 5 041 call outs gehad. "Dit is sowat 1 000 meer as die vorige naweek."