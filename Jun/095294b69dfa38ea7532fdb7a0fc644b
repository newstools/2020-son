DRIE Sydenham-polisiemanne het die week in die Durbanse landdroshof verskyn, in verband met duisende rande se gekonfiskeerde drank wat verdwyn het en hulle na bewering 'n kickback van R20,000 gekry het. Brig. Jay Naicker, polisiewoordvoerder in die KwaZulu-Natal, sê: "Speurders van die teen-korrupsie-eenheid het die drie beamptes, van tussen 32 en 43, inhegtenis geneem. "Die arrestasie volg na 'n saak van korrupsie en diefstal by die Sydenham-polisiestasie geopen is." Volgens die klaer het  die verdagtes op 23 Mei by haar woning in Clareweg opgedaag en haar daarvan beskuldig dat sy drank verkoop. Daar is toe beslag gelê op die drank, ter waarde van R24,000. Naicker sê: "Hulle het ook R20,000 boete van die klaer geëis." By die polisiestasie het die klaer uitgevind slegs 'n paar van die bottels alkohol ingegee is en dat daar ook geen saak teen haar gemaak is, waarvoor sy 'n boete betaal het nie. 'n Saak is dadelik geopen en die provinsiale teen-korrupsie-eenheid inkennis gestel. Die Twee sersante en 'n konstabel het vlugtig Woensdag in die hof verskyn en is elkeen op R1000 borgtog vrygelaat. Die saak is tot Augustus uitgestel. - TimesLive