TWEE mans sal na verwagting Donderdag in die hof verskyn vir die moord op 'n 3-jarige van Lavender Hill. Die kleintjie is doodgeskiet en sy pa gewond in hul huis in Hillview, tydens 'n skietery Maandagaand. Met sy aankoms by die hospitaal is die seun doodverklaar. Die twee verdagtes is Dinsdagaand deur lede van die bende-eenheid gearresteer. Hulle staan elkeen tereg op aanklagte van moord en poging tot moord. Die kind en sy pa het Maandag buite hul Hillview-huis gestaan. Terwyl die pa met â€™n vriend gesels het, het 'n gewapende man skielik op hul losgebrand. Inwoners vra nou dat die army en bykomende polisiebeamptes na die bendegeteisterde gemeenskap ontplooi word. EWN berig dat daar op dieselfde dag 'n man en sy driejarige noodlottig gewond is, terwyl hulle in 'n motor in Ravensmead gesit het. Die voorval het gebeur kort nadat die man sy vrou, en die dogtertjie se ma, by die bus-stop afgelaai het. Niemand is nog vir hul moord vasgekeer nie.