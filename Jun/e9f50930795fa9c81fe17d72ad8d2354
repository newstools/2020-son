’N MAN is Vrydag in Somerset-Wes aangekeer vir motordiefstal. ’n Groen Toyota Hilux-bakkie was op die sypaadjie voor die eienaar se huis geparkeer toe dit gesteel is. Die polisie en sekerheidsbeamptes het agter die vermeende dief aangejaag. ’n Ooggetuie vertel hulle het op die voortvlugtige geskiet. Sers. Noloyiso Rwexana, polisiewoordvoerder, het bevestig ’n man (32) is gearresteer vir die besit van ’n gesteelde voertuig. Hy sal hof loop sodra hy aangekla is. – News24