ELF skole in die Wes-Kaap se deure bly Maandagoggend nog toe. Die aankondiging is Sondag deur Debbie Schäfer, die Wes-Kaapse minister van onderwys, gemaak op 'n perskonferensie van die minister van basiese onderwys, Angie Motshekga, en die ander provinsiale onderwysministers. Schäfer sê die skole sal nie oop maak nie weens Covid-19 infeksies by die skole. Sy noem daar is ook twee ander skole wat nie sal oop maak nie, weens dringende issues oor water-verskaffing. "Behalwe vir dit is 99% van ons skole gereed om te heropen, met slegs 1% wie nie gereed is nie maar hulle sal binnekort wees." Schäfer het ook genoem dat 66 personeellede by 55 verskillende skole in die provinsie die virus het. Sy voeg by: "Hoewel kinders Covid-19 kry, is die risiko dat hulle dit kry klein. Die kans is ook klein dat hulle baie siek sal word. "Kinders wat Covid het mag nie skool bywoon nie." Die Wes-Kaapse onderwysdepartement het ook 'n aantal toerusting as deel van veiligheidsmaatreëls aangekoop. "Ons het twee lapmaskers per kind en per onderwyser, sowel as temperatuur-meter, santizer, bleach, liquid seep en ander ontsmettingsmiddels aangekoop," aldus Schäfer. Skole in die Wes-Kaap is ook van riglyne voorsien wat sal help met voorbereiding van veral verantwoordelikhede. Dit sluit ook in die skoonmaak van skole, bestuur van koshuise en bestuur van Covid-19 gevalle by skole. Intussen het Motshekga aangekondig daar sal 'n gefasseerde heropening van publieke en privaatskole wees. Motshekga sê: "Dit begin met die Gr.7 en Gr.12 leerders vanaf 1 Junie, gevolg deur 'n twee groep op 6 Julie en 'n laaste groep grade op 3 Augustus. "Ons is ook besig om die 2020 skoolkalender te hersien." Onderwysvakbonde en skoolbeheerliggaam-verenigings het Sondag genoem hulle ondersteun die heropening van skole op 8 Junie, slegs indien die skool aan al die Covid-19 regulasies voldoen. In 'n gesamentlike verklaring sê die twee: "Daar moet kennis geneem word dat drie van die nege provinsies nog uitdagings ervaar." Die unies en verenigings is egter wel dankbaar vir die aflewering van PPE's en ander verbeteringe wat aangebring is. Motshekga sê: "Waar prakties moontlik sal leerders van die skole wat nie gereed is nie, na buurskole verskuif word wat wel gereed is. "Die onderrig en leerplanne wat aanlyn aangebied word sal ook voortgaan. "Ouers wie nie gemaklik is om hul kinders terug te stuur skool toe nie, moet die nodige riglyne volg om te verseker dat hul kinders se reg op basiese onderwys nie belemmer word nie." Die minister noem ook dat ouers wie, nou weens die Covid-pandemie, nie skoolfooie kan betaal nie hul saak aan die skoolhoof en skoolbeheerraad moet stel.