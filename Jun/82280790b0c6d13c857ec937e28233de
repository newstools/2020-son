LEDE van die teenbende-eenheid en die Hermanus-polisie het Donderdag douvoordag ’n intelligensie-gedrewe operasie in Hawston uitgevoer. Kol. Andrè Traut, polisiewoordvoerder, sê geïdentifiseerde plekke is deursoek. Drie verdagtes (20, 32 en 35) is gearresteer vir die besit van ’n ongelisensieerde pomp­aksie-geweer, ammunisie en Mandrax. Hy sê hulle word hiervoor aangekla. Die verdagtes sal binnekort in die plaaslike hof verskyn.