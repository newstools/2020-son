BENDEGEWELD teister die afgelope paar dae weer talle dele van die Kaapse Vlakte. In die jongste voorval is 'n 32-jarige man en sy tweejarige kind, na 'n vermeende bende-skietery, in Bonteheuwel dood. Volgens die polisie word die omstandighede rondom die voorval wat Woensdagaand plaasgevind het ondersoek. Die is op die toneel doodgeskiet en die kleuter was teen Donderdagoggend in 'n kritieke toestand in die hospitaal. Teen Donderdagmiddag is egter nuus ontvang dat die kleintjie dit nie gemaak het nie. Vroeër die week is 'n sewejarige seun in Manenberg gewond, terwyl hy in die huis geslaap het. In 'n ander voorval is 'n tienjarige meisie en 'n bejaarde man ook deur dwaalkoeëls gewond.