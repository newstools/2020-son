’N EGPAAR van Somerset-Wes is Saterdagmiddag op die N2 in die Houwhoek-pas buite Grabouw tragies in ’n gru-ongeluk dood. Die bestuurder van ’n blou Renault Duster het ’n brandstoftenkwa getref en toe by die helling langs die pad afgejaag. ’n Viral clip van die ongeluk wys hoe Ben Wiid (61), ’n afgetrede apteker, daarna teen die helling opkom en in die lorrie se vlamme inhardloop waar hy doodbrand. Dit blyk sy vrou, Riana (58), het in die ongeluk gesterf wat waarskynlik sy skuld was en daarom het hy selfmoord gepleeg. Op die video kan ’n mens hoor hoe die geskokte omstanders vir Ben skree om uit die vlamme te kom. ’n Polisiewoordvoerder, sers. Noloyiso Rwexana, sê die cops het ’n geregtelike doodsondersoek begin en ’n saak van strafbare manslag sal ondersoek word. Die lorriedrywer is ongedeerd.