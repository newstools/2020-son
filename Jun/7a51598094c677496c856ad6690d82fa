JOSÉ Mourinho, manager van Tottenham Hotspur, was glad nie beïndruk met sy spelers se fiksheid ná 70 minute se speeltyd nie, maar dit was die omstrede besluite van die wedstrydbeamptes wat hom laat vuur spoeg het. Dit volg nadat Spurs Vrydag in die Tottenham Hotspur-stadion ’n voorsprong van 1-0 teen Manchester United weggegooi het om met 1-1 gelykop te speel. United het laat in die wedstryd gelyk getrek toe Bruno Fernandes Steven Bergwijn se doel uitgekanselleer het. Dis nadat Eric Dier United se sub Paul Pogba in die doelhok neergevel het vir ’n soft penalty wat omtrént die oë laat rek het. Die ref, Jonathan Moss, het United nog ’n penalty toegeken in die doodsnikke toe Fernandes dit reggekry het om Moss te flous. Die replay het duidelik gewys daar was geen kontak van Dier op Fernandes in die doelgebied nie. Die VAR het Moss se besluit ter syde gestel – tot die verligting van Mourinho en die Spurs faithfull. Die Portugees reken hulle was baie waaksaam hiervoor omdat hulle geweet het daar sal altyd aan sy voormalige United-span ’n penalty toegeken word. “Manchester United het ’n ongelooflike rekord met penalties dié seisoen en ons het geweet dat alles in die doelgebied baie gevaarlik vir ons was,” verduidelik Mourinho. “Ons moes baie versigtig wees en was bereid om elke skoot met die hande agter die liggaam te af te weer. “Ons het geweet dat dít kan gebeur. “Ek dink met die eerste penalty het die ref (Moss) die beslissing geneem. Ek erken dat dit soms moeilik is vir skeidsregters. “Dan is die VAR ’n ander storie. Ek dink skeidsregters kan foute begaan, maar ek dink nie die VAR kan foute maak nie,” het Mourinho bygevoeg. – AP