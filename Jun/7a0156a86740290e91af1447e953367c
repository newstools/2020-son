KAAPSTAD se inwoners word gevra om geduldig te wees met oponthoude in die verwydering van hul vullis. Van die personeel is positief getoets vir Covid-19 en dit veroorsaak oponthoude. Depots in Bellville, Wood­stock, Kuilsrivier, Mitchells Plain en Schaapkraal was voorlopig gesluit, maar het weer oopgemaak. Xanthea Limberg, mayco-lid belas met water- en afvaldienste, sê hoewel hulle oop is, kan hulle en ander depots weer sluit as dit nodig word. “Al word die depots ge­decontaminate en oopgemaak, het ons nie genoeg personeel nie.” Limberg sê die personeel word gevra as daar ekstra sakke buite die bin is, om dit ook op te tel. “Ons vra mense ook om nie hul vuilgoed elders onwettig te gaan dump nie.” Volgens Limberg het hulle personeel twee maskers, handskoene en sanitser om hulle veilig te hou. – Eie verslaggewer