NOEM hom sommer Pitte Mosimoney! Mamelodi Sundowns se Pitso Mosimane is nie net een van die mees bekroonde coaches in die land nie, hy is ook nou die rykste. Dis nadat Sundowns se eienaar, die mynmagnaat Pat­rice Motsepe, sy high-in-demand coach vir nog vier jaar by die Brazilians vasgemaak het. Jingles, soos Mosimane genoem word, se maandelikse salaris beloop ’n cool R1 miljoen. Met bonusse bygetel, sal hy iets in die omgewing van R65 miljoen gebank het wanneer sy kontrak ná vier jaar verstryk. Volgens Motsepe is Mosimane elke sent werd. Jingles het sedert sy aanstelling by Chloorkop in 2012 reeds nege trofeë in sewe seisoene opgestapel. Dit sluit in vier Premier-sokkerliga-titels, ’n Caf Champions League-trofee, ’n Caf Super Cup, twee Telkombekers en ’n Nedbank Cup. Dis waarom Motsepe sy suksesvolle coach beloon het op die beste moontlike manier: ’n vet pay-pakkie. Boonop is Mosimane sekerlik die enigste persoon in die land wat ’n salarisverhoging ontvang het tydens die Covid-19 lockdown. Motsepe reken as jy die beste wil wees, moet jy die beste coach hê en hom die beste salaris betaal. Hy prys: “Hy is my sir Alex Ferguson. Ek het nog altyd gesê ek wil hom hier by Sundowns hou. “As jy mense nie betaal nie, verloor jy hulle. Hy is ’n baie spesiale coach.”