TOE Ajax Cape Town Luke Smidt in 2017 vrygestel het, het die talentvolle 17-jarige goalie gedink sy sokkerloopbaan lê aan skerwe. Toe gooi FN Rangers se coach, Arreshaat Daniels, die belowende goalie ’n life- line. Smidt vermag toe sukses saam met die big boys, wat die Derde Liga play-offs gewen het om na die Tweede Liga te vorder. Smidt is laas seisoen opgeraap­ deur Cape Town City, waar hy tans vir die Diski-span uitdraf. Volgens Daniels, ’n voormalige beroepspeler vir Santos, sien hy iets spesiaals raak in Smidt. “Aanvanklik was ek verantwoordelik vir sy skuif na Ajax toe ons hom gescout het met die one-touch program,” verduidelik Daniels. “Volgens Ajax het hy sekere swakhede gehad in sy spel. Hulle het beweer sy lengte is nie geskik vir ’n goalie nie. “Toe word hy ná so vyf of ses seisoene beskikbaar en ek raap hom op vir my eerste span. Ek het iemand benodig wat ’n job as ’n number one (goalie) vir my kon doen. “Luke is jonk, maar ek weet wat in hom steek. Hy is gemaklik op die bal en kan van agter af speel. Hy het goed gevorder en gegroei by Ajax en die tyd was reg om hom ’n kans te gee. En hy het beslis nie teleurgestel nie.” Die oudleerder van Ath­lone North Primary en Ath­lone High sê hy wil in die voetspore volg van sy plaaslike held, Ronwen Williams, van SuperSport United. “Ek is dankbaar vir die kans wat ek kry by City,” vertel Smidt. “Die training is van ’n hoë gehalte. “Ek het gedink toe ek by City aangesluit ek weet alles, maar nee, wat. Ek het sommer nog baie geleer.”