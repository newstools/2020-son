NIEU-SEELAND Rugby (NZR) het Donderdag gesê hy is geïnteresseerd in ’n voorstel om die All Blacks teen Australië se Kangaroos in ’n ‘union v liga’-kragmeting te aanvaar. Die wedstryd is vir 5 Desember geskeduleer. Albei kodes wil graag broodnodige inkomste genereer in die nadraai van die koronavirus-stilstand. “Ons is genader met die voorgestelde game,” het Mark Robinson, uitvoerende hoof van NZR, gister aan verslaggewers gesê. “Ons is geïnteresseerd in om meer daaroor uit te vind. Ons sal die regte proses om ’n besluit te neem as dit die moeite werd is om verder te gaan.” Die afrigter van die Kangaroos, Mal Meninga, het vroeër aan die Australiese media gesê hy is baie gretig oor die idee van dié wedstryd waar 14 spelers aan ’n kant mekaar die stryd sal aansê. Geen ander besonderhede is bekend gemaak oor watter reëls wedstyd gaan volg nie, Meninga het aan die Courier Mail gesê: “Dit sal die Kangaroos na die wêreld neem. Daar sal wêreldwye erkenning wees. “Die beste van ons spelers teen die beste uit Nieu-Seeland - kom ons doen dit.” Terwyl die NZR in die idee geïnteresseerd is, het Robinson gesê dit is een van die vele geleenthede wat hy aan sy organisasie gebied het. Hulle probeer om die verlore inkomste te verhaal nadat die Covid-19-pandemie internasionale rugby vir die res van die jaar in twyfel gebring het. Robinson het bygevoeg dat die prioriteit bly om die All Blacks in rugbyunie-toetse te laat speel. Dit is egter te vroeg om te bepaal hoe die Bledisloe Cup-toetse teen die Wallabies of die Rugby Championships in Suidelike Halfrond gespeel gaan word. “Ons kan nog niks finaliseer nie,” het hy gesê. “Daar is nog baie probleme rondom ’n Trans Tasman Bubble, die grens en kwarantyn.”