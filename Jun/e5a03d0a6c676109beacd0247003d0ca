DIE name van die 15 mooiste vroue in Mzansi is Woensdagaand aangekondig! Nou kan die publiek hul stemme laat inrol oor wie hulle in die gesogte Mej. Suid-Afrika-kompetisie se top-10 wil hê. Ons huidige mej. Suid-Afrika, Sasha-Lee Olivier, het die name van die 15 finaliste op Instagram bekend gemaak. So, nou weet jy wie die top-15 is. Dit gaan jou wel ietsie kos om vir jou gunsteling te stem. Hoe werk dit? Kaart: Gaan bloot na misssa.co.za of Computiket se webwerf en betaal met jou kredietkaart. Kontant: Doen die betaling kontant by die Money Market counter by enige Checkers, Checkers Hyper, Shoprite of Usave. Daar is drie bundles: 1. R20 vir vier stemme. 2. R50 vir 12 (2 gratis). 3. R100 vir 25 (5 gratis). Die publiek se stemme is gelyk aan dié van ’n vyfde beoordelaar.