’N MA van Jacksonville is rasend van bekommernis oor haar katoolse seun. Dawn Petersen (49) sê haar seun Curwin (29) ly al van kleins af aan ’n mental disorder. “Hy het begin deur meisies en vroue af te loer as hulle kaal is. “Later het dit so erg geraak dat hy by huise ingebreek en vroue betas het,” vertel die bekommerde ma. Sy sê sy is baie dankbaar en bly dat dinge nog nie so uitgerafel het dat hy iemand verkrag het nie. “My arme kind is al so baie aangerand. Onlangs het hy ’n mob justice-voorval in Windvogel oorleef.” Curwin self sê hy weet nie wat hom dryf om hierdie dinge aan te vang nie. “Ek is al baie kere lelik deur die gemeenskap aangeval. “Ek kry op die oomblik behandeling, maar dit lyk nie of dit help nie,” het hy skamerig gesê. Dawn sê dis moeilik vir haar as enkelouer om na haar vier kinders om te sien. “Dit is nie maklik om elke dag brood te versskaf nie. “Ek moet maar hier en daar vir mense wasgoed was vir ’n geldjie. “Ek is net dankbaar vir die Here wat my kind bewaar daar waar hy so dwaal. “Al wat ek kan doen, is bid vir hom. “Ek glo in die krag van gebed en dat hierdie bose magte wat my kind so bind, sal vlug van sy liggaam.”