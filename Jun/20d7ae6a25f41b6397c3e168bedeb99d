DONALD Trump het die polisie verbied om verdagtes te wurg. Dit volg ná die dood van George Floyd sowat twee weke gelede toe ’n polisiebeampte op sy nek gekniel het. Amerika se president het ’n bevel onderteken dat cops nie meer mag wurg nie – net as sy lewe in gevaar is. “Verwurging is uit. “Ons het met talle departemente gepraat en almal stem saam.” Trump het ook gepraat oor ’n “databasis van bad cops” wat sal keer dat hulle by ander wetstoepassingsagentskappe werk kan kry as hulle vorige oortredings het. Cops is geneig om in sulke gevalle eenvoudig by ’n ander polisiestasie te gaan werk. Trump sê planne is ook in plek gestel om wapens te gebruik wat nie gevaarlik is nie. Dit is om te verseker dat cops minder verdagtes doodmaak. – Metro.co.uk