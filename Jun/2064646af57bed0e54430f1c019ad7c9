TWEE polisielede het gister in die hof verskyn op klagte van korrupsie en diefstal. Die twee lede is in Kuils­rivier vasgetrek. Hulle is albei gestasioneer by die speurtak verbonde aan die Blue Downs Cluster. Die konstabel (31) en sersant (43) is op 9 Junie in hegtenis geneem. Die twee word daarvan verdink dat hulle ’n onbekende bedrag geld tydens ’n stop-en-deursoek-prosedure gesteel het. Klagte van diefstal en korrupsie staar die twee in die gesig. Hulle sal weer op 24 Junie in die hof verskyn.