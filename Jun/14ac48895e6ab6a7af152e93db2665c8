DIE lewe van ’n tienerseun van die Baai se Northerns het tot ’n tragiese einde gekom toe hy koelbloedig afgemaai is in die straat waar sy ouerhuis geleë is. Die jong slagoffer is die 16-jarige Carlos Hemley van Missionvale. Kapt. Sandra Janse van Rensburg, ’n polisiewoordvoerder, sê ’n moorddossier is geopen nadat Carlos se lyk Donderdag omstreeks 13:50 in die straat aangetref is. Volgens kapt. Janse van Rensburg het lede van die gemeenskap ’n polisievoertuig in Ou Uitenhageweg, Missionvale, voorgekeer en die cops meegedeel daar lê ’n lyk in die straat. Sy sê die omstandighede en motief vir die voorval is in dié stadium nog onbekend. Volgens haar is die verdagtes ook nog in dié stadium onbekend. Carlos se hartseer antie en grootmaak-ma, Micky Hendricks (65), sê Donderdag 13:30 was sy nog besig om wasgoed te was toe kinders haar kom meedeel het Carlos is geskiet. Volgens haar het sy die wasgoed net so gelos en afgesit na Kerkstraat, waar Carlos geskiet is. Volgens Hendricks was Carlos reeds dood toe sy op die toneel aangekom het. Sy sê sy het in trane uitgebars en aanhoudend gehuil toe sy hom in die straat in ’n plas van sy eie bloed sien lê. Volgens haar het sy net aanhoudend gegil: “Carlos! Carlos!” Hendricks sê Carlos het op sy sy gelê. Volgens Hendricks is Carlos geskiet toe hy op pad was na sy antie Charmaine Hendricks in Smartie Town. Sy sê Carlos se ma was ten tyde van die skietvoorval in Algoapark. Hendricks sê hy het haar oudste seun se lyk Vrydag in die Gelvandale-lykshuis gaan uitken. Volgens haar het Carlos geen vyande gehad nie en hy het met niemand moeilikheid gesoek nie; hy was ’n baie stil en gehoorsame kind. Janse van Rensburg sê speurders van die Algoapark-polisiestasie vra die gemeenskap om te help met die ondersoek. Sy sê enige iemand wat die polisie kan help in die moordondersoek kan die Algoapark-polisiestasie by 041 409 1000 bel of kontak jou naaste polisiestasie. Die Crime Stop-sentrum kan ook gebel word by 08600 10111. Janse van Rensburg sê alle inligting is vertroulik en inbellers het die reg om anoniem te bly. In die brief vra Booysen onder meer opnuut dat die sektorpolisie toegelaat moet word om die polisie by te staan. Hy sê die sektorpolisie is hoogs effektief in die patrollering van strate en die targeting van hotspots in die gemeenskap. Booysen sê hy is nie happy dat die issue rondom die sektorpolisie nog nie in die wetgewer hanteer is nie. Hy sê dít in die lig daarvan dat die Wes-Kaap nou sy sektorpolisie en strukture van die gemeenskapspolisiëringsforum (GPF) gebruik om op vlak 3 te operate. “Hoekom kan dit nie in die Oos-Kaap allow word nie?” wil Booysen weet.