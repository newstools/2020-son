TERWYL baie daarna gesoek het, het die polisie naby die Lesotho grens op sigarette en bier afgekom. Dit was nadat 'n smokkelaar koue voete gekry en dit daar gedump het. Die bokse sigarette en alkohol, wat vermoedelik deur 'n smokkelaar agter gelaat is, is deur polisiebeamptes gekry terwyl hulle die Telle Bridge-ingangshawe patrolleer het. Kol. Sibongile Soci, 'n polisiewoordvoerder, sê daar word vermoed dat die persoon of persone van plan was om die grens onwettig oor te steek maar koue voete gekry. Beslag is gelê op 'n aantal bokse sigarette, tabak en bier ter waarde van R7 540 by die Tellerivier naby Qoboshane. Op dieselfde dag is 'n Toyota Corolla met drie insittendes naby die grens gestop en deursoek. Soci sê: "Vier sakke dagga ter waarde van R39 000 is in die boot gekry. "Die verdagtes van tussen 20 en 45 jaar is gearresteer en die voertuig gekonfiskeer." News24 berig dat twee ander mense is op 20 Mei ook in Qoboshane vir die onwettige vervoer van tabak gearresteer. Bulelani Mkontwana en Reuben Hossin is by 'n voertuigkontrole-punt naby 'n tavern gestop. Daar is op onwettige sigarette, ter waarde van R742 000 beslag gelê. Die twee staar nou ook nog aanklagte van onder meer oortreding van lockdown regulasies in die gesig.