DIE sokkeradministrateur Leslie Mondo wil weet wie die verantwoordelikheid gaan dra vir die veiligheid van spelers en toeskouers as dié sportsoort ’n terugkeer maak en daar nog nie ’n remedy vir Covid-19 gevind is nie. Mondo is ook by die afrigting en bestuur van sokker betrokke. Die bekende van die sokkerklub Riverside Rangers sê hy wonder watter vereistes in plek gaan wees by sokkervelde en die gereedheid vir die sport se terugkeer op amateurvlak. “Daar sal maatreëls in plek moet wees om stryde te akkommodeer,” reken Mondo. “Ek dink ook aan voorvalle waar spanne net 14 truie het – maar in sommige kompetisies toegelaat word om vier of vyf veranderinge te maak. “As die truie nie genoeg is nie, sal spanne dan byvoorbeeld een van die substitute jerseys kan gebruik?” Mondo sê die vrae oor sokker se gereedheid en die veiligheid van spelers en toeskouers is baie belangrik. Hy voeg by hy hoop iemand sal hierdie vrae beantwoord, want dit kan klubs ’n klomp geld kos. “Teen daardie tyd sal die promosie-playoffs klaar wees en dit sal al bekend wees watter klubs gepromote en watter gerelegate is. “Die prestigeryke Coke Cup se uitdunrondes sal al afgehandel wees en ons velde sal gons met jongelinge en ouers vasgevang in die vermaak van die beautiful game. “Hel, ons mis dit!” sê Mondo begeesterd. Daar word gehoop dat ’n entstof gou vir Covid-19 gevind sal word.