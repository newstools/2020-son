DIE Wes-Kaapse departement van gesondheid (WKDG) sê die trauma-afdeling by hospitale het 66% meer opnames vandat die verbod op drank gelig is. Dokters maak gereed om meer gevalle van die corona-virus te hanteer, maar hulle werk ook nou aan ’n groot toename in alkohol-verwante gevalle. Volgens die departement is dit in dié tyd moeilik om in klinieke te werk, veral omdat die episentrum van die virus in die Wes-Kaap is. Die departement sê alkohol het eers die laaste paar weke die gemeenskap se bloedstroom getref. Gesondheidsplekke sien nou meer gevalle van mense wat inkom met alkoholverwante beserings. “Sommige personeel sukkel erg omdat dit voorkombaar is. Die personeel word erg getraumatiseer.’’ Dr. Saadiq Kariem, hoofdirekteur van noodgevalle by die WKGD, sê harde besluite word gemaak by ongevalle. Dokters moet besluit wie om eerste te behandel en wie moet wag. – EWN