HIERDIE een gaan beslis jou smaakknoppies roer! Bestanddele: KORS: 22-25 gemmerkoekies 2 t. bruinsuiker 2 e gesmelte botter cupcake-bakkies en ’n cupcake- of muffinpan KAASKOEK: 1 blok (230 g) roomkaas, teen kamertemperatuur ½ k pampoenpuree ¼ k suiker 1 eier 2 t. dubbeldik slagroom ¼ t. vanielje-ekstrak ½ t. kaneel ? t. neutmuskaat GEKLOPTE ROOM: 1 k dubbeldik slagroom 1 e suiker 1 t. vanielje (As jy ’n klein kaaskoekpan het, gebruik dit! Andersins gaan jy cupcake-bakkies nodig hê.) Metode: 1. Voorverhit die oond tot 350 °C. 2. Begin by die kors. Gebruik ’n voedselverwerker. Verwerk die gemmerkoekies en bruinsuiker saam totdat soos sand lyk. Meng die gemmerkoekie-sand in ’n groot bak met die botter. Roer totdat dit heeltemal deurgemeng is. 3. Pak die cupcake-bakkies in die cupcake-/muffinpan. Bespuit dit behoorlik met kleefwerende sproei. Begin met so twee lepels vol van die koekiemengsel in elke bakkie en druk dit met jou vinger plat om ’n kors te vorm. Skep nog van die mengsel in en druk dit weer vas. Dit moet so 13 mm dik wees nadat jy dit platgedruk het. 4. Bak 8-10 minute. 5. Terwyl die kors in die oond is, kan jy met die menger aangaan. Klop die roomkaas, pampoenpuree en suiker saam. Skraap dit van die kante af en klop dit weer totdat dit volkome deurgemeng is. 6. Voeg die res van die bestanddele vir die kaaskoek by: die dubbeldik slagroom, vanielje, kaneel en neutmuskaat. Klop teen matige spoed totdat dit volkome deurgemeng is. 7. Wanneer die kors uit die oond uit kom, kan jy van die kaaskoekmengsel in die bakkies skep. Jy wil die bakkies tot bo vol hê, maar dit moenie oorloop nie. Gebruik jou lepel om die bokant van die kaaskoekvulsel so gelyk moontlik te maak. 8. Bak 20 minute. 9. Wanneer die tyd verstreke is, laat die kaaskoekies 30 minute op die toonbank staan om af te koel. Bêre dit dan vir minstens 2 uur in die yskas voordat jy dit voorsit. Gebruik ’n menger met die klitser-passtuk. Klits teen matig tot hoë spoed 1 k dubbeldik slagroom, 1 e suiker en 1 t. vanielje. Klop dit mengsel totdat stywe punte vorm. (Jy sal weet wanneer die mengsel van ’n vloeistof oorgaan na geklopte room.) Van hier af kan jy die geklopte room óf met ’n lepel op die kaaskoekies skep óf al die room in ’n plastieksak skep. Knip een punt van die sak af en gebruik dit om die room op die kaaskoekies uit te druk. Indien enige geklopte room oorbly, kan jy dit in die yskas bêre. As jy min tyd het, kan jy room uit ’n spuitkan gebruik. Sprinkel kaneel oor.