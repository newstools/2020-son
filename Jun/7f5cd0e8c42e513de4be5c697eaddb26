CECIL Afrika het gister amptelik sy uittrede uit internasionale sewesrugby aangekondig. Ná 12 seisoene van hoogtepunte en prestasies het die sewes-ster egter nog nie heeltemal sy Olimpiese droom prysgegee nie. Tensy sy dienste weer benodig word, sal Suid-Afrika se voorste puntemaker nie weer die Blitsbokke verteenwoordig nie. Afrika het in 2009 sy debuut in Doebai gemaak. Hy het in Maart in Vancouver sy 66ste toernooi vir sy land gespeel – die finale een van sy loopbaan. Hy het in 345 games uitgedraf en ’n allemintige 1 462 punte in sy roemryke loopbaan aangeteken. Hy was ’n lid van die Blitsbok-groepe van 2017 en 2018 en die SA span wat goud op die Statebondspele in 2014 en brons op die Olimpiese Spele in 2016 gewen het. Neil Powell, die coach van die Blitsbokke, het saam met Afrika gespeel toe hy sy debuut gemaak het. Powell het die laaste paar jaar ook die voorreg gehad om hom af te rig. Afrika sê hy verstaan ??dat uittrede deel is van profes­sionele sport, maar hy sal beskikbaar wees as die span hom nodig het. Hy sê: “ ’n Mens is altyd bewus daarvan dat jy eendag sal moet ophou speel. “Om deel te wees van die Springbok-sewes was ’n ongelooflike ervaring. Die Blitsbokke sal altyd familie wees. “Die Covid-19-pandemie het my Olimpiese kanse vir 2020 onduidelik gemaak. “As die geleentheid kom, sal ek altyd gereed wees om te speel as die Blitsbokke my nodig het.”