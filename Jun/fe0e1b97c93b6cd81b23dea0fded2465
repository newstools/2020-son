VERBEEL jou jy spring ewe lekker op jou trampolien en soos jy afkyk, sien jy ’n lewende slang langs jou op en af bons. Wel, dis presies wat met ’n ou in Amerika gebeur het. ’n Video van die event is al 30 miljoen keer op TikTok gekyk. Daar is ook duisende comments geskryf oor die oomblik toe hy die reptiel saam met hom op die trampolien sien. Die man het duidelik nie die slang verwag nie, want hy skrik hom amper morsdood. Dié clip, wat deur @skatinggraham gedeel is, sluit af met die skadelose kousbandslang wat in die middel van die trampolien lê.