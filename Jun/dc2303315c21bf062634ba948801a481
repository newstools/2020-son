“ONS almal in die vermaaklikheidsbedryf het skielik tot stilstand gekom.” Só vertel die talentvolle akteur en voice-over-kunstenaar Noel Oostendorp. Julle sal die akteur herken as Bradley in die local reeks Arendsvlei. Noel sê die realiteit van die pandemie is dat as daar nie werk is nie, dan sit jy sonder ’n inkomste. “Ons is almal in dieselfde boot. Sommige is gelukkig in ’n luukse boot en ander is in ’n roeibootjie.” Oostenberg wei uit: “Daar is een ding wat ek vir seker weet en dit is dat ons almal eendag gaan sterf. So, kom ons laat ’n erfenis agter om ander te inspireer.” Hy vertel hy is dankbaar dat hulle weer kon begin verfilm aan Arendsvlei toe vlak 4 van die inperking afgekondig is. Die akteur is tans besig met die verfilming van Arendsvlei. Hy doen ook Afrikaanse oorklanking vir die Turkse programme Vierspel Vuurspel en Bittersoet, wat op e.tv uitgesaai word. Die 49-jarige koester groot drome. “Ek wil graag stand-up comedy doen voordat ek 50 word. Dis op my bucket list,” vertel die akteur vol lewenslus. My bemoediging aan ons jeug is dat hulle hard moet werk aan hul craft. En wees sterk en vol moed. “Met geloof kan jy jou drome laat waar word. “Wees geduldig en nederig en moet nooit dat mense jou onderskat nie. “Jy is amazing, so, gee altyd jou beste, want jy is gebore met greatness.”