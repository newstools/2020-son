LADISMITH. – Beangs het Marlene Smile toegekyk hoe haar hokkie in die stormsterk wind vorentoe en agtertoe wankel. Intussen moes ’n bykans moedelose Smile, van die plakkerskamp Varkieskloof, ook toekyk hoe rustig haar kindertjies in haar matjoks slaap. Ná die onlangse windskade het die plaaslike raad tientalle inwoners in tente in die gemeenskapsaal gehuisves. Irvine Smith, wat net drie weke tevore planke en plate vir sy hokkie gekoop het, moes hulpeloos toekyk hoe die sterk wind alles opfrommel. “Die lewe is duur. Hoe gaan ek nou weer aan daardie materiaal kom?” wil Smith weet. Reynold Stevens, munisipale bestuurder, sê starter packs gaan aan die mense verskaf word sodat hulle weer vir hulle strukture kan oprig. “Dit sluit alles in wat nodig is om ’n volledige struktuur op te rig,” sê Stevens. Magdalena Barry, burgemeester, het ook belowe dat die inwoners se tentverblyf so kort moontlik sal wees. Jap Metal, die plaaslike motorklub, het vooraf bereide voedsel verskaf. Andrew Bosman van rampbestuur het vir hout gesorg sodat die mense voor die vuur kon sit. Die munisipaliteit verskaf ook daagliks kos aan die mense.